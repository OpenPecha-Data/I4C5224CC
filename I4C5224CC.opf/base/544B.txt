༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
W1KG5002
Work:
LCCN:
ImageGroup:
ISBN:
11KG5076
n/a
n/a
Title:
ཨོ་རྒྱན་བསྟན་འཛིན་གྱིས་བརྩམས་པའི་སྙན་ངག་ལེའུ་གཉིས་པའི་དཔེར་བརྗོད་བློ་གསར་དགའ་
བའི་གླུ་དབྱངས་
o rgyan bstan 'dzin gyis brtsams pa'i snyan ngag le'u gnyis pa'i dper brjod
blo gsar dga' ba'i glu dbyangs
ཨོ་རྒྱན་བསྟན་འཛིན་
Author:
o rgyan bstan 'dzin
printred from computerized input
Descriptor:
Original Publication:
n/a;n/a
thimphu
Place:
Publisher:
rdzong kha gong 'phel Ihan tshog
1993
Date:
1
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
Ina
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 05/2010



ཆོས་ཚོགས་དབུ་འཛིན་
དཔལ་ལྡན་འབྲུག་པའི
སྐྱབས་རྗེམཁན་རིན་པོ་ཆེ་
གནམའ་་
ཟླ
༡ee P, ཚེག་
༣ ཝཱ་ཎའི་སློབ་ཕྲུག་ཨོ་རྒྱན་བསྟན་འཛིན་གྱིས་དོན་རྒྱན་སོ་ལྔའི་དཔེར་བརྗོད་གསར་དུ་
བརྩམས་པ་འདི་ཉིད་ཚིག་དོན་སོགས་གང་བས་ཁྱད་འཕགས་སོང་འདུག་པས་མཁན་པདྨ་
རྒྱལ་མཚན་གྱིས་དབུགས་དབྱུང་ལྟར་ཕྱིས་འབྱོན་བློ་གསར་རྣམས་ལ་ཕན་འདོགས་ཡོང་
ངེས་པས་རྣམ་དཔྱོད་ཀྱི་གཤོག་རླབས་ཡངས་པོར་བསྐྱོད་ཆེད་དཔར་བསྐྲུན་བཀྱེ་འོས་སོ།
ལྕགས་ལུག་ཟླ་༥་པའི་ཚེས་༡༠་ལ་རྗེ་མཁན་པོ་ནས།
ཀཆ;
( དུག་ནུ༨ནོརྐྱེན）
སྤྱི་སྨཁ་
གླུ་ཐིམ་དགེ་༣དུན་ལ་ཚང་
の



དཔལ་ལྡན་འབྲུག་པའི་
དཔལ་ལྡན་འབྲུག་པའི་
སྐྱབས་རྗེ་མཁན་རིན་པོ་ཆེ་
ས་
ཆོས་ཚོགས་དབུ་འཛིན་
གནམ་ ཟླ་ ཚེ་
ག༡ee༡༧ ༤ ༡༥
༢ བློ་གསལ་ཨོ་རྒྱན་བསྟན་འཛིན་གྱིས་ཝཱ་ཎའི་གཙུག་ལག་ཁང་དུ་རིག་གཞུང་ལ་ཐོས་
བསམ་བྱས་འབྲས་སྙན་ངག་ལེའུ་བར་པའི་དཔེར་བརྗོད་ཚིག་སྦྱོར་གང་བས་ལེགས་པ་ཞིག་
བྲིས་འདུག་པས་ དེང་དུས་བློ་གསར་རྣམས་ལ་ཕན་རླབས་གནད་སྨིན་ཡོང་བའི་ཡིད་ཆེས་
དང་རྗེས་སུ་ཡི་རང་བཅས་དཔར་བསྐྲུན་བྱ་རིགས་སོ། ཞེས་མཁན་ཟུར་ནས།
་
(བསྟན་འཛིན་དོན་གྲུབ)
རྗེ་མཁན་ཁྲི་ཟུར་



༢ རིག་པའི་གནས་ལ་འཇུག་སྒོ་མཆོག་ཏུ་ཡངས་པ་ཨོ་རྒྱན་བསྟན་འཛིན་ལགས་ནས་བརྩམས་གནང་བའི་
སྙན་ངག་ལེའུ་བར་པའི་དཔེར་བརྗོད་བློ་གསར་དགའ་བའི་གླུ་དབྱངས་འདི་ཉིད་ ཚིག་དོན་གྱི་ཉམས་ཕུན་སུམ་
ཚོགས་པའི་སྟེང་དུ་རྒྱན་ཐོག་ཏུ་ཡང་ལེགས་པར་སོང་གཤིས་སྙན་ངག་སྦྱོར་བ་ལ་སྤྲོ་བ་བརྟས་པའི་བློ་གསལ་ཀུན་
ལ་ཕན་རླབས་གནད་སྨིན་ཡོང་བའི་ཡིད་ཆེས་དང་རྩོམ་པ་པོར་ལེགས་སོའི་བསྔགས་བརྗོད་ཀྱིས་གཟེངས་བསྟོད་པ་ནི།
གངམགྲིན་ཚངས་པའི་ཆུ་གཏེར་ཟབ་ཡངས་ཆེར། །དཔེར་བརྗོད་མཚོ་བྱུང་དབྱངས་ཀྱི་འཇེབས་དགུ་འདི། །
བློ་གསལ་རྣ་བ་བརྒྱད་པའི་སྙན་ལམ་དུ། །ཚིག་རྒྱན་དབྱངས་སུ་གྱེར་བའི་འཕང་འཐོར་བསྔགས། །
མs
ལྷག་བསམ་ཁ་བ་དཀར་པོའི་རྡུལ་བརྩེགས་ལ[ །ཚིག་སྦྱོར་སྣང་མཛོད་འབུམ་གྱིས་རྟག་ཏུམཛའ། |
སྙན་ཚིག་རྒྱ་མཚོའི་གསོས་སུ་གཞོལ་བའི་རྩོམ། །ཡན་ལག་བརྒྱད་ལྡན་གངྒའི་དཔལ་མོར་འགྲན། །
དབྱར་རྔའི་ཡུལ་ནས་བསྒྲགས་པའི་ཟབ་བརླིང་དོན། །དབྱངས་ཅན་མགྲིན་པར་རྩེན་པའི་སྙན་རྒུའི་དཔལ། །
དཎྜིའི་དགོངས་པའི་རྒྱན་གྱུར་དོ་ཤལ་བཀྲ། །གང་གི་བགོ་སྐལ་མཐིལ་དུ་ལེགས་སྨོན་མཐོང་[ |
ཞེས་པ་ཐ་སྙད་གཙུག་ལག་སྨྲ་བའི་བཙུན་པ་འགོས་པདྨ་རྒྱལ་མཚན་གྱིས་རབ་བྱུང་༡༧་པའི་ལྕགས་ལུག་མཆུ་
ཟླའི་དམར་ཕྱོགས་བཟང་པོ་གཉིས་པར་སྨོན་པ་དགེ།
ན ། 5
Pema Gyaltshen.
Lecturer
1



རྫོང་ཁ་གོང་འཕེལ་ལྷན་ཚོགས།
པར པ ན
ལ་སྨད་
DZONGKHA DEVELOPMENT COMMISSION
HOYAL GOVERNMENT OF BHUTAN
༦༥ང་བས 1]•དེ་རིམ།2c] འ ]༣༡འ༨ TH IM PH U
གནམ་འོ། ༠༩༣ ཟླ་ ༨
ཚེ་
འ
མ ཁྱེན ་ རབ་ཕུལ་བྱུང ་ཡོ• ན ་བསྟན་འཛིན་གྱིས་ བརྗོ ད ་ དོན་ ཕུན་ ཚོགས་ སྡེ ་ བཞིའི
མགྲིན ་ པར ་ རྫོ ད ་བྱེད་འཕགས་ཡུལ་གྱི་ སློབ་དཔོན་དབྱུག ་ པ་ཅན་གྱིས ་འཛ ད ་ པའི་སྙན་ངག
མི ་ལོང ་ མའི་ ་ དོན ་སུནཱ ་ ནོར་ བུའི་དོ་ཤལ་གྱིས་མཛེས་པའི་ བློ་གསར ་ དགའ་ བའི་གླུ་ དབྱངས
ཞེས་བྲུ་ བའི་ དཔེར་བརྗོད་གསར་བསྒྲིགས་མཛད་ཡོད་པ་ དེ་ནི་སྤྱིར་རང་གི་སྤྲུལ * ཁབ་
ཀྱི ་མི་ རིག༤། * གཙང་མ• ཅིག་གིས་ ཤེས་བྱའི་གནས་ལ་སྦྱངས་པ་ཕུལ་ཕྱིན་གྱི ་ ཚད་ད ་སོན་
པའི་ རྟ གས ་ མཚན ་ གསལ ་ བཙག་ ངའི་ཁོང་ནས་སྙིང་ནས་རྗེས་སུ་ཡི་རངས•ཀྱི ་ བསྔགས་
བརྗོ ད ༠ཡོད་ ལྷག་པར་ཚིག* དོན་སྙ • སུམ་ཚོགས་པའི་བན་་ བཅོ།*དི་ཉིད་་་
དཔར་བསྐྲུན་གྲུབ་ན ་ མ་འོངས་རང་ལྗོངས་འབྲུག་སྤྲུལ་ཁབ་འདིའི་ སློབ་ གཉེར་པ་ཚོར་ཕན
པ་རྒྱུ་མི་ཉུང་ བར་ འོང་ངེས་ལ་ བཀཱིས་བདེ་ལེགཔ་དང་ ད་རུང་མཁས ་ པའི ་ བབྱི ་ བར ་ལི •
རྒྱུད་ཡིད ་ པའི ་ རེ་བ་བཅས།
་བ
པ
（ མནུ * ས ་ རྡོ་རྗེ）
དྲུང་ཆིན །
རྫོང་ཁ་གོང་འཕེལ་དྷ་ན ་ཚོག༤། །
Tolophone 22663/2
སྤྱི་ཚེས་
༡༧-༨-༢
ལུ།
Dzongkha Dovolopment Commission,
P.O. Box No. 122. Thimphu Bhutap.
(iv)



༈ ཝཱ་ཎའི་སློབ་ཕྲུག་སྐྱོན་བསྟན་འཛིན་གྱིས་བརྩམས་པའི་
སྙན་ངག་ལེའུ་གཉིས་པའི་དཔེར་བརྗོད་
བློ་གསར་དགའ་བའི་གླུ་དབྱངས་
ཞེས་བྱ་བ་བཞུགས་སོ།།
SNAN NAG LEU GNIS PAI DPER BRJOD
BLO GSAR DGHA WAI GLU DBY ANG
ZHES BYA WA ZHUGS SO.
BY
Ugyen Tenzin.(Shastri)
1993



༄༅[ །མགོན་ཁྱོད་ལང་ཚོ་གཞོན་ནུའི་ཚུལ་གྱིས་སྐྱེ་་་
དགུའི་ཚལ་དུ་མཁྱེན་གཉིས་རྐང་པས་འདེགས་འཇོག་གཡོ། །
ལེགས་པའི་ཡོན་ཏན་ཀུན་གྱི་གཞི་མ་ཚུལ་ཁྲིམས་བསླབ་པའི་
སྐུ་རགས་གསེར་གྱི་ཕྲེང་བས་བཅིངས། །ཆོས་ཉིད་རྣལ་་་
མ་ཤིང་རྟ་བཟང་མོར་རིག་པ་ཡེ་ཤེས་སྟོབས་ལྡན་དགྲ་བོས་
འོ་བྱེད་པས། །རྟོགས་པའི་འདོད་ཆགས་ཆུ་འཛིན་འཁྲིགས་
ཏེ་ཡེ་ཤེས་གློག་འཁྱུག་འཇམ་དཔལ་དབྱངས་དེས་བདག་
སྐྱོངས་ཤིག །བདེ་ཆེན་བརྗོད་མེད་རྣམ་སད་ལྷ་ཡི་བདུད་རྩིའི་
འདོད་འཆིང་མངར་བའི་རོ །འཐུང་བས་བྱིངས་རྐྱེན་རྩ་
མདུད་བརྒྱ་ཡི་པི་ཝང་རྒྱུད་པ་གསར་དུ་བསྐྲུན། །རྣམ་དཔྱོད་
བློ་ཡི་སོར་མོ་གཡོ་བས་སྒྲ་སྙན་དབྱར་རྔའི་རོལ་མོ་འཁྲོལ། །
ཀ་དག་སྤྲོས་བྲལ་སྐྱེད་མོས་ཚལ་དུ་རྟོགས་པའི་གླུ་ལེན་ལྷ་
མོར་འདུད། །དབྱངས་ཅན་མཁྱེན་རབ་འཛམ་བུའི་ཤིང་འབྲས་
དཎྜིའི་ངག་གི་རོལ་མཚོར་ལྷུང་། །རྟོགས་པའི་ཆུ་གཏེར་
གསེར་དུ་གྱུར་ནས་སྲིད་གསུམ་སྐྱེ་དགུའི་དཔལ་དུ་ཤར། །



སྙན་ངག་ཆུ་ཀླུང་སྟོང་གསུམ་བརྡལ་བས་གྲགས་སྙན་ཆུ་ཡི་འཁྲི་
ཤིང་གཡོ། །བློ་གྲོས་གཤོག་རྩལ་རབ་ཏུ་རྒྱས་ཏེ་མཁས་པའི་
རྩེར་སོན་དཎྜིར་འདུད། །ཞེས་མཆོད་པར་བརྗོད་པའི་མེ་
ཏོག་མངོན་དུ་འཐོར་ནས། འདིར་སྐབས་སུ་བབ་པ་གཞུང་
དང་རིག་གནས་ཀུན་གྱི་རྒྱན་དུ་གྱུར་པ། རྒྱ་གར་གྱི་སློབ་
དཔོན་དབྱུག་པ་ཅན་གྱིས་མཛད་པའི་གནས་ཆུང་ལྔའི་ཡ་གྱལ།
མེ་ལོང་མའི་གཞུང་འདི་ཡོད་ན་འདིས་ཆོག་པ་མེད་ན་ཐབས་
ཆག་པ་མེད་དུ་མི་རུང་བ་ཞིག་ཡིན་པས་ན། གཞུང་འདི་འཆད་
པར་བྱེད་པ་ལ་ཐོག་མཐའ་བར་གསུམ་དུ་ཡོད་པ་ལས། སྐབས་
འདིར་གླེང་བར་བྱ་བ་ནི་ལེའུ་བར་པ་དོན་རྒྱན་སོ་ལྔའི་ནང་ཚན་
ལས། ཐོག་མར་རང་བཞིན་བརྗོད་པའི་རྒྱན་ནི། བརྗོད་པར་
འདོད་པའི་དངོས་པོ་དེའི་རང་བཞིན་གང་ཡིན་པ་དེ་ཉིད་ལ་སྒྲོ་
བཏགས་དང་སྐུར་འདེབས་སོགས་མེད་པར་གནས་ཚུལ་ཇི་ལྟ་བ་
བཞིན་དངོས་སུ་གསལ་བར་བྱེད་པ་སྟེ། འདི་ལ་དབྱེ་བ་བཞི་ལས་
དང་པོ་རིགས་ཀྱི་རང་བཞིན་བརྗོད་པའི་དཔེ་ནི།



དཔེར་ན་
སྐུ་མདོག་དམར་སེར་མདངས་ལྡན་འཛུམ་པའི་ཞལ། །
གསུང་དབྱངས་དྲུག་ཅུ་ཐེག་ཆེན་ཆོས་ཀྱི་སྒྲ། །
ཐུགས་ཀྱི་དགོངས་པ་ཟག་མེད་འཛིན་རྟོག་བྲལ། །
ཡེ་ཤེས་རང་གཟུགས་འཇམ་མགོན་ཁྱོད་ལ་འདུད། །
ཡང་ན་
རྣམ་མཛེས་ཡིད་འོང་མདངས་ལྡན་འཛུམ་པའི་ཞལ། །
དབུ་སྐྲ་ལྕང་ལོ་ཟུར་ཕུད་ལྔ་དང་ལྡན། །
བགྲེས་རྒུད་མི་མངའ་ལང་ཚོ་རྒྱན་གྱིས་སྤྲས། །
སྨྲ་བའི་མཆོག་རབ་ཁྱེད་ལ་གུས་ཕྱག་འཚལ། །
་ ཡང་ན་
སྤངས་རྟོགས་ཡོན་ཏན་ལྡན་པའི་མཚན་དཔེས་མཛེས། །
གསུང་གི་དབང་ཕྱུག་སེམས་དཔའ་ཟོལ་མི་མངའ། །
གདོད་ནས་སྒྲིབ་གཉིས་མཐར་ཕྱུང་གཟུང་འཛིན་བྲལ། །
སྨྲ་བའི་གཙོ་བོ་ཁྱོད་ལ་བདག་དགའ་འོ། །



ཡང་ན་
དུས་གསུམ་སངས་རྒྱས་ཀུན་གྱི་ཡེ་ཤེས་སྐུ། །
གཞོན་ནུའི་ཚུལ་འཆང་ཡན་ལག་དྲུག་ཅུ་ལྡན། །
མི་ཤེས་བློ་རྨོངས་སེལ་བའི་མཐུ་མངའ་བ། །
བརྟན་པའི་འཁོར་ལོ་ཁྱེད་ལ་སྙིང་ནས་དད། །
ཡང་ན་
རྨད་བྱུང་མཚན་དཔེས་བརྒྱན་པའི་སྐུ་མངའ་ཞིང་། །
ཡང་དག་མ་རིག་ལས་སངས་མཁྱེན་པ་རྒྱས། །
ཇི་ལྟ་ཇི་སྙེད་ཆོས་རྣམས་ཀུན་གཟིགས་པ། །
ཚད་མའི་སྐྱེས་བུ་རྣམས་ལ་མགོས་ཕྱག་འཚལ། །
གཉིས་པ་བྱ་བའི་རང་བཞིན་བརྗོད་པ་ནི། དཔེར་ན་
སྐུ་ཡི་རྫུ་འཕྲུལ་གདུལ་བྱའི་ངོ་བོར་བྱོན། །
གསུང་གི་རྫུ་འཕྲུལ་འགྲོ་རྣམས་ཐབས་ཀྱིས་འདུལ། །
ཐུགས་ཀྱི་དགོངས་པ་འགྲོ་དྲུག་ཡོངས་ལ་གཟིགས། །
འགྲོ་རྣམས་འདྲེན་པའི་འཇམ་དཔལ་དབྱངས་ལ་འདུད། །



5
ཡང་ན་
ཟག་མེད་ཡེ་ཤེས་བདེན་གཉིས་རྗེན་པར་གཟིགས། །
བརྩེ་བའི་ཐུགས་ཀྱིས་གདུལ་བྱ་སྨིན་པར་མཛད། །
གང་ཟག་སྐལ་ལྡན་ཁྲོད་དུ་ཆོས་སྒྲ་སྒྲོགས། །
རྡོ་རྗེ་རྣོན་པོ་མཆོག་ལ་སྙིང་ནས་འདུད། །
ཡང་ན་
ལེགས་པའི་ཡོན་ཏན་ཀུན་གྱི་རྩེར་སོན་ཏེ། །
ཡེ་ཤེས་ཆེན་པོས་སྟོང་གསུམ་ཆབས་ཅིག་གཟིགས། །
གཞལ་ཡས་འགྲོ་བ་བསྒྲལ་བར་དམ་བཅའ་ནས། །
སྒྲིབ་གཉིས་སེལ་བྱེད་ཁྱེད་ལ་བདག་དད་དོ། །
ཡང་ན་
མཐའ་བཞི་བྲལ་བའི་ཆོས་སྐུ་རབ་བསྒྲུབས་ཏེ། །
གེགས་མེད་བྱང་ཆུབ་ལམ་ལ་བདེར་གཤེགས་ཀྱང་། །
མ་རིག་རྩད་ནས་བཅོམ་པར་ཞལ་བཞེས་ནས། །་
རལ་གྲི་འཛིན་པ་ཁྱེད་སྐུ་གཅིག་པུར་སྣང་། །



ཡང་ན་ ་
བརྒྱད་གཉིས་ལང་ཚོ་འབར་བའི་སྐུར་བཞེངས་ནས། །
གསུང་གི་སྒྲ་དབྱངས་སྒྲོགས་པས་གཞན་ཡིད་འཕྲོག། །
བརྩེ་བའི་ཐུགས་རྗེས་བློ་རྨོངས་སེལ་བྱེད་པ། །
ཟླ་བའི་སྲིང་མོ་ཁྱོད་ལ་མི་དགའ་སུ། །
ཡང་ན་
གང་གི་འདུན་པའི་རྩེ་ལ་རབ་ཞུགས་ཏེ། །
སྣ་ཚོགས་ཐབས་ཀྱིས་རྣམ་གྲོལ་ལམ་སྟོན་ནས། །
བྱང་ཆུབ་བར་དུ་ཐུགས་རྗེའི་གཟིགས་པས་བཟུང་། །
གླུ་དབྱངས་ལེན་མ་ཚངས་པའི་སྲས་མོར་འདུད། །
ཡང་ན་
གོ་བིནྡ་ཡིས་རྒྱ་མཚོ་བསྲུབས་བྱས་པས། །
ཞལ་འཛུམ་སྤྱན་ཟུར་གཡོ་ཞིང་རྒྱན་གྱིས་སྤྲས། །
སྟེང་དུ་གཤེགས་ཤིང་སྒྲ་སྙན་གླུ་ལེན་ནས། །
ཕར་ཚུར་རྒྱུ་བ་དབྱངས་ཅན་ལྷ་མོ་ཡིན། །



གསུམ་པ་ཡོན་ཏན་གྱི་རང་བཞིན་བརྗོད་པ་ནི། དཔེར་ན་
ཡེ་ཤེས་ཀུན་གྱི་རང་གཟུགས་ཡིན་པ་ལ། །
ཉོན་མོངས་བྲལ་བས་སྤངས་པ་འགྲན་མེད་ཀྱི། །
མ་རིག་ཞི་ཞིང་ཤེས་རབ་གོང་དུ་འཕེལ། །
གདེང་ཐོབ་ཤེས་བྱ་ཀུན་ལ་འཇིགས་བྲལ་གྱུར། །
ཡང་ན་
སྨྲ་བའི་གཙོ་བོ་རྐང་གཉིས་ཡོངས་ཀྱི་ལྷ། །
མ་རིག་ཟད་ཅིང་ཤེས་བྱ་ལྷག་པར་རྒྱས། །
གང་གིས་མཇལ་མོད་དྭངས་ཤིང་བློ་ཡི་མཆོག། །
ཐོབ་པས་སྲིད་ཞིའི་མཐའ་ལས་རྣམ་པར་གྲོལ། །
ཡང་ན་
དུས་གསུམ་སངས་རྒྱས་ཀུན་གྱི་བློ་ཡི་གཏེར། །
ལེགས་པའི་ཡོན་ཏན་ཐམས་ཅད་འབྱུང་བའི་ཁུངས། །
གཞན་གྱི་ཡིད་བསྒྱུར་ཐུབ་པའི་བློ་ཡི་མཐུ། །
མྱོང་བས་སྤངས་རྟོགས་ཡོན་ཏན་རྩེ་རུ་སོན། །



ཡང་ན་
ཡེ་ཤེས་ཕུང་པོ་རྒྱལ་ཀུན་འདུས་པའི་ལྷ། །
མཚན་ཙམ་རྣ་ལམ་ཐོས་པའི་སྐལ་བཟང་འདིས། །
ལོག་རྟོག་གཉིས་འཛིན་རྨོངས་པའི་སྣང་ཆར་གཟན། །
རབ་འབྱམས་ཤེས་བྱ་མཇལ་བའི་བློ་གྲོས་སྐྱེས།
ཡང་ན་
བཀའ་དྲིན་ཀུན་ལས་ལྷག་པའི་མཚོ་བྱུང་མ། །
ཅི་བསམ་འདོད་མགར་འཇོ་བའི་བློ་ཡི་ལྷ། །
འགྲན་ཟླར་དབེན་པའི་སྤོབས་པ་ཆ་ཤས་ཙམ། །
མཇལ་བས་རིག་པའི་གནས་ལ་བློ་གྲོས་སྐྱེས། །
ཡང་ན་
ངོ་བོ་སྤྲོས་བྲལ་ཆོས་སྐུ་འདུས་མ་བྱས། །
རང་བཞིན་འོད་གསལ་ལོངས་སྐུའི་མཛེས་ཆོས་མངའ། །
རྣམ་པ་འགགས་མེད་འཆར་བ་མ་རིག་པ། །
བཅོས་པའི་མཐུ་ལྡན་ངག་དབང་ལྷ་མོ་ཀྱེ། །



ཡང་ན་
འཛུམ་པའི་བཞིན་རས་མངོན་སུམ་མ་མཇལ་ཡང་། །
མཚན་ཙམ་བརྗོད་པས་བློ་ཡི་ཤེས་ཡོན་རྒྱས། །
ཕས་རྒོལ་མུ་སྟེགས་ཚོགས་ལས་རྒྱལ་འགྱུར་ན། །
མངོན་ཞལ་མཇལ་བའི་དཔལ་ཡོན་བཤད་ཅི་དགོས། །
ཡང་ན་
སྲབ་འཇམ་ཡངས་པ་འདབ་བརྒྱའི་གདན་ལ་བཞུགས། །
འཆི་མེད་ཚེ་ལ་མི་འཇིགས་མངའ་རྙེད་ནས། །
འགྲོ་ཀུན་འཆི་བདག་ཚེ་ལས་བསྐྱབ་ནུས་ན། །
བདག་ཀྱང་འཆི་མེད་ཚེ་ཡི་སྐུ་ཐོབ་ཤོག །་
བཞི་པ་རྫས་ཀྱི་རང་བཞིན་བརྗོད་པ་ནི། དཔེར་ན་
ཕུན་ཚོགས་རིན་ཆེན་དཔལ་གྱིས་རབ་མཛེས་ཤིང་། །
ལྷབ་ལྷུབ་དར་སྣའི་གོས་ཀྱིས་འཕྱང་འཕྲུལ་གཡོ། །
ཕྱག་གཡོན་གླེགས་བམ་གཡས་པས་རལ་གྲི་འཕྱར། །
ལྕང་ལོའི་ཟུར་ཕུད་ལྔ་ལྡན་བློ་ཡི་གཏེར། །



10
ཡངན་
སྐུ་གཟུགས་མཉེན་ལྕབ་ཤིན་ཏུ་གཞོན་ཤ་ལྡེམ། །།
ལྷ་རྫས་དར་དང་རྒྱན་སོགས་རབ་ཏུ་མཛེས། །
མཚན་བཟང་ཡོན་ཏན་ཕུལ་བྱུང་ཡོངས་རྫོགས་པའི། །
དབྱངས་ཅན་ངག་གི་དཔལ་མོའི་ཁྱད་ཆོས་ཡིན། །
ཡང་ན་
རལ་པའི་དབུ་སྐྲ་གྱེན་དུ་ཤིག་སེ་ཤིག །
མགུལ་ན་རུས་པའི་རྒྱན་ཆ་ཁྲོ་ལོ་ལོ། །
གཡོན་པར་རྐང་གླིང་གཡས་པས་ཌཱ་རུ་བསྣམས། །
སྒེག་པའི་གར་འཆམ་གསང་སྔགས་རྣལ་འབྱོར་པ། །
ཡང་ན་
ཅ་ཅོ་བྲལ་བའི་གནས་དབེན་བྲག་ཕུག་ཏུ། །
ཕྱག་ལ་མཆོད་རྫས་རྡོ་རྗེ་དྲིལ་བུ་འཆང་། །
མདུན་དུ་ཁྲུ་གང་སྟེགས་པའི་ཅོག་རྩེ་བཞག །
སྐུ་ལ་ཆོས་གོས་ལ་སོགས་དུ་མས་བརྒྱན།



11
ཡང་ན་
རིན་ཆེན་སྣ་ཚོགས་རྒྱན་གྱིས་རབ་མཛེས་ཤིང་། །
ཐོས་གྲོལ་དབྱངས་ལྡན་རྒྱུད་མང་ཕྱག་ཏུ་བསྣམས། །
དབུ་ལ་གསེར་གྱི་དཔྲོག་ཞུ་ཁོར་ཡུག་ཏུ། །
འཁྱུད་པ་ཏམྦུ་ར་ཡི་ཆུང་མར་འདུད། །
ཡང་ན་
དུག་སྦྲུལ་སྲིན་པོས་གང་བའི་གླིང་དེ་ན། །
ཕྱོགས་ཀུན་གཟིགས་པའི་སྤྱན་ཟུང་རྣམ་པར་གཡོ། །
ཁ་ཊམ་རྡོ་རྗེ་འཆང་ཞིང་སྡིགས་པའི་མཛུབ། །
བསྟན་པ་འདི་ནི་པད་བྱུང་ཡ་མཚན་ཆེ། །
ཡང་ན་
ཟག་མེད་གདོད་ནས་སྤྲོས་དང་བྲལ་ན་ཡང་། །
ལྟར་སྣང་མཛེས་ཆེད་རྒྱན་ཆ་དུ་མས་སྤྲས། །
ཤང་ལང་འཕྱར་ཞིང་སྣ་ཚོགས་སྐུར་བཞེངས་ནས། །
གཞན་དོན་མཛད་པ་དེ་ལ་ཨེ་མ་མཚར། །



གཉིས་པ་དཔེ་རྒྱན་ནི། དཔེ་དང་དཔེ་ཅན་
གཉིས་ཁྱད་ཆོས་ལ་སོགས་པའི་སྒོ་ནས་འདྲ་
བའམ་མཚུངས་པ་གསལ་བྱེད་ཀྱི་སྒྲས་གསལ་
བར་རྟོགས་ནུས་པའི་ངག་སྟེ། འདི་ལ་དབྱེ་
བ་སོ་གཉིས་ཡོད་པའི་དང་པོ་ཆོས་དཔེ་ནི་
དཔེར་ན་
རྒྱལ་བ་ཀུན་གྱི་ཡུམ་གྱུར་མཚོ་བྱུང་མའི། །
གསུང་དབྱངས་ཆོས་རྔ་བཞིན་དུ་ཆ་ཤས་སྙན། །
ཐུགས་ཀྱི་ཡེ་ཤེས་དྲི་མེད་ཤེལ་སྒོང་བཞིན། །
མཇལ་མོད་ཀུན་ཡིད་འཕྲོག་པའི་ལྷ་མོར་འདུད། །
ཡང་ན་
རྒྱལ་བ་ཀུན་གྱི་རང་གཟུགས་ཟླ་སྲིང་མའི། །
ཞལ་གྱི་དཀྱིལ་འཁོར་དཔྱིད་ཀའི་ཟླ་རྒྱས་བཞིན། །
ལུས་ཅན་ཀུན་ཡིད་འཕྲོག་པའི་དབྱངས་ཀྱི་སྒྲ། །
བདག་གི་རྣ་ལམ་སྙན་ཞིང་འཇེབས་པར་གྱུར། །



13
ཡང་ན་
སྒེག་པའི་ངག་གི་དཔལ་མོ་དགྱེས་པའི་ཞལ། །
གངས་རིར་སྣ་ཚོགས་ཤིང་རྟས་འཁྱུད་པ་ལྟར། །
ཡིད་འོང་གཞོན་ནུའི་འཛུམ་དཀར་ཅན་མ་དེ། །
བདག་གི་མིག་ལ་མངོན་སུམ་སྣང་བར་མཛོད། །
ཡང་ན་
གང་སྐུ་བཅུ་དྲུག་ལོན་པའི་ཞལ་རས་འདི། །
པདྨ་གཞོན་ནུ་བཞིན་དུ་ཅུང་ཟད་དམར། །
ལྟ་བས་མི་ངོམས་མཛེས་པའི་ངོ་མཚར་དེ། །
འགྲོ་བ་ཀུན་གྱི་མིག་ལ་བསྟན་དུ་གསོལ། །་
ཡང་ན་
གང་གི་མཁྱེན་རབ་ཕྱོགས་ཀུན་རྒྱས་པ་འདི། །
ཆུར་སྒྲོག་འདབ་མ་སྦུབས་གྲོལ་བཞིན་དུ་མཚར། །
མགྲིན་པའི་གླུ་དབྱངས་ལྷ་ཡི་རྔ་འདྲ་བར།
སྙན་འགྱུར་འབུམ་ལྡན་དྲི་ཟའི་བུ་མོ་ཀྱེ། །



14
ཡང་ན་
འགྲོ་བའི་དོན་ཀུན་འབྱུང་བའི་བློ་ཡི་གཏེར། །
ཟད་མེད་ལྷ་ཡི་དཔག་བསམ་ལྗོན་ཤིང་ལྟར། །
གང་གི་བློ་གྲོས་རབ་ཡངས་དཀར་བ་དེ། །
མངོན་སུམ་བདག་གི་སྣང་བྱེད་སྐལ་བར་སྩོལ། །
ཡང་ན་
ས་གསུམ་ངོ་མཚར་དཔལ་དང་ལྡན་པའི་སྐུ། །
དཔྱིད་དཔལ་རྐང་འཐུང་གཞོན་ནུ་བཞིན་དུ་མཛེས། །
རྟག་ཏུ་འགྲོ་ལ་གཟིགས་པའི་ཟག་མེད་ཐུགས། །
སྙིང་རྗེའི་ཡུལ་དུ་དགོངས་ནས་སྡོང་གྲོགས་མཛོད། །
ཡང་ན་
ཡེ་ཤེས་སྐུ་མཆོག་རང་བཞིན་ལྷུན་གྲུབ་འདི། །
མི་ཤིགས་རྡོ་རྗེའི་རིན་ཆེན་རྡུལ་བརྩེགས་འདྲ། །
བརྟན་བརྗིད་གང་དེས་ངོམས་མེད་བློ་ཡི་མཆོག །
རྟག་ཏུ་རོལ་པའི་གོ་སྐབས་བདག་ལ་སྩོལ། །



15
གཉིས་པ་དངོས་པོའི་དཔེ་ནི། དཔེར་ན་
འཕགས་པ་ཁྱོད་ཞལ་བཅོ་ལྔའི་ཟླ་བ་བཞིན། །
སྐུ་ཡང་མི་འགྱུར་རི་རབ་ལྷུན་པོ་མཚུངས། །
གསུང་ཡང་མི་འགག་ཆོས་རྔ་ཆེན་པོ་ལྟར། །
ཐུགས་ཀྱང་མི་འཁྲུལ་ཆུ་གཏེར་ཆེན་པོ་འདྲ། །
ཡང་ན་
བཀའ་དྲིན་གཞལ་མེད་རྡོ་རྗེ་རྣོན་པོ་མཆོག །
མཐུ་ལྡན་དྭངས་བྱེད་ཀེ་ཏ་ཀ་དང་མཚུངས། །
ལུས་ཅན་ཀུན་གྱི་འདོད་པ་འཇོ་བ་ནི། །
ལྷ་ཡི་ས་བརྟོལ་ལྗོན་ཤིང་རྗེས་སུ་འགྲོ། །
ཡང་ན་
ནམ་མཁའི་ནོར་བུ་དང་མཚུངས་ཞལ་དཀྱིལ་འཁོར། །
འཛུམ་པའི་ཚེམས་ཕྲེང་མུ་ཏིག་ཕྲེང་བ་བཞིན། །
འཁྱོག་པའི་སྤྱན་ཟུང་མཛེས་པར་གཡོ་བའི་ཚུལ། །
རྐང་དྲུག་བུང་བ་གཞོན་ནུའི་རྗེས་སུ་འགྲོ། །
.



15
ཡང་ན་
ཚད་མེད་ཡོན་ཏན་མེ་ཞལ་ལམ་དང་མཚུངས། །
ཟད་མེད་བློ་གྲོས་གསེར་གྱི་རི་བོ་བཞིན། །
འགྲོ་བའི་མི་ཤེས་མ་རིག་སེལ་བའི་ཚུལ། །
འདི་ནི་ནམ་མཁའི་ནོར་བུའི་རྗེས་སུ་འགྲོ། །་
གསུམ་པ་ཟློག་པའི་དཔེ་ནི། དཔེར་ན་
ངག་གི་དབང་ཕྱུག་ཁྱོད་ཀྱི་སྒྲ་དབྱངས་བཞིན། །
དྲི་ཟ་ལྷ་ཡི་གླིང་བུ་སྙན་པར་འགྱུར། །
སྦས་པའི་རྣལ་འབྱོར་ཕྲིན་ལས་ཡེ་ཤེས་བཞིན། །
རྒྱལ་བའི་མྱུ་གུའི་ཡེ་ཤེས་བདོ་བར་འགྱུར། །
ཡང་ན་
ཚངས་སྲས་ལྷ་མོ་ཁྱོད་ཀྱི་གཟི་བྱིན་བཞིན། །
པདྨའི་རྩ་ལག་སྣང་བ་ཆེས་བཀྲ་ལ། །
གང་གི་མཆུ་སྒྲོས་དང་མཚུངས་དཔྱིད་ཀའི་དཔལ། །
རིམ་བཞིན་་ས་ལ་འཁྱུད་འདི་མཐོང་ངམ་ཀྱེ། །



17
ཡང་ན་
ཡེ་ཤེས་མེ་ལོང་ཁྱོད་ཀྱི་མཚན་བཟང་བཞིན། །
མེ་ཞལ་ལམ་གྱི་རྒྱུ་སྐར་རབ་ཏུ་མཚར། །
གང་གི་འོད་འཁོར་དང་མཚུངས་དབང་པོའི་གཞུ། །
སྲིད་པའི་མིག་ལ་ཤར་བའི་ཚུལ་འདི་མཛེས། །
ཡང་ན་
དཀར་མོ་ཁྱོད་ཞལ་འཛུམ་པའི་མཆུ་སྒྲོས་བཞིན། །
ངུར་པ་སྒྲ་འབྱིན་ཟེའུ་འབྲུ་རབ་ཏུ་དམར། །
གང་གི་གསུང་དབྱངས་དྲུག་ཅུའི་རྒྱུད་མང་བཞིན། །
ཀ་ལ་ཝིང་ཀའི་མགྲིན་གླུ་ལྷག་པར་སྙན། །
བཞི་པ་ཕན་ཚུན་གྱི་དཔེ་ནི། དཔེར་ན་
ཁྱོད་སྐུ་འགྱུར་མེད་རི་རབ་ལྷུན་པོ་བཞིན། །
འགྱུར་མེད་རི་རབ་བཞིན་དུ་ཁྱོད་ཀྱི་སྐུ། །
གསུང་དབྱངས་མི་འགག་དྲི་ཟའི་གླིང་བུ་བཞིན། །
དྲི་ཟའི་གླིང་བུ་བཞིན་དུ་ཁྱོད་ཀྱི་གསུང་། །



18
ཡང་ན་
རྐང་གཉིས་གཙོ་བོའི་སྐུ་ཡི་འོད་འཁོར་བཞིན། །
མཁའ་ལ་འཇའ་ཚོན་ཤར་བའི་ཚུལ་འདི་མཛེས། །
འཇའ་ཚོན་མཁའ་ལ་བཀྲ་བ་ཇི་བཞིན་དུ། །
རྒྱལ་བའི་སྐུ་ལ་འོད་འཁོར་འཁྱུད་པ་མཛེས། །
ཡང་ན་
ངེས་པ་ལྔ་ལྡན་མཚན་དཔེའི་བཀོད་པ་བཞིན། །
ཐུན་མཚམས་སྤྲིན་ཕུང་འཁྲིགས་པའི་ཚུལ་འདི་མཛེས། །
མཚམས་སྤྲིན་མཁའ་ལ་ཡལ་བ་ཇི་བཞིན་དུ། །
ཡེ་ཤེས་ཕུང་པོ་ཆོས་སྐུའི་དབྱིངས་སུ་ཞི། །
ཡང་ན་
ལྟ་བས་མི་ངོམས་ཞལ་གྱི་དཀྱིལ་འཁོར་བཞིན། །
འདམ་སྐྱེས་འཆར་ཁ་གྲོལ་བའི་དཔལ་འདི་མཛེས། །
ཆུ་སྐྱེས་རྐང་དྲུག་གཞོན་ནུས་སྤྱོད་པ་བཞིན། །
གང་གི་བློ་གྲོས་ལས་ཅན་སྐྱེས་བུས་སྤྱོད། །



ལྔ་པ་ངེས་པའི་དཔེ་ནི།་་དཔེར་ན་
འཇམ་དཔལ་གཞོན་ནུའི་ལུང་རྟོགས་ཤེས་རབ་སྟེ། །
མ་རིག་མུན་སེལ་སྣང་བྱེད་ཁོ་ནར་མཚུངས། །
དེ་དང་གཞན་ནི་འགའ་ཡང་མཚུངས་པ་མིན། །
འཇམ་དཔལ་ངག་གི་དབང་ཕྱུག་ཁོ་ན་ཡིན། །
ཡང་ན་
མུ་དང་ཟད་དུ་མེད་པའི་ལུས་ཅན་ལ། །
འཁྱུད་པའི་མ་རིག་ལོག་རྟོག་མུན་པའི་སྨག །
ཁོ་ནའི་གཉེན་པོར་རྐང་པ་འཇོག་པ་སྟེ། །
དཔེར་འོས་འདི་འདྲ་སྲིད་པ་གསུམ་ན་མེད། །
ཡང་ན་
སྤངས་རྟོགས་ཡོན་ཏན་ཀུན་གྱི་རྩེར་སོན་ཅིང་། །
མ་རིག་འབུར་འཇོམས་ཤེས་རབ་རྣོན་པོ་མཆོག །
ནམ་མཁའི་རླུང་གི་སྤུ་གྲི་ཉིད་མཚུངས་ཀྱི། །
དཔེར་འོས་གཞན་འགའ་སྟོང་གསུམ་འདི་ན་མེད། །



20
ཡང་ན་
ལེགས་པའི་ཡོན་ཏན་ཀུན་གྱི་མཐར་སོན་ཅིང་། །
སྣ་ཚོགས་ཐབས་ཀྱིས་ལམ་སྟོན་ཁོ་བོའི་རྗེ། །
འཕགས་བོད་མཁས་པའི་ཤིང་རྟ་ཉིད་མཚུངས་ཀྱི། །
གཞན་ནི་དུས་འདིར་རྗེས་མཐུན་ཙམ་ཡང་མེད། །
དྲུག་པ་ངེས་མེད་ཀྱི་དཔེ་ནི། དཔེར་ན་
ལྟར་མི་མངོན་པ་ལྷ་མོའི་བཞིན་རས་དང་། །
ཡར་ངོ་ཚེས་པའི་ཀུན་ཕན་འོད་སྣང་ཉིད།།
རེ་ཞིག་མཚན་ཉིད་ཐུན་མོང་དེ་འདྲ་བའི། །
དངོས་གཞན་སྲིད་ན་མཆིས་ཀྱང་རྗེས་སུ་འགྲོ །
ཡང་ན་
རྒྱལ་བ་འཇིག་རྟེན་བྱོན་པ་བྱིན་ཆེ་བ། །
ཟག་མེད་སྐུ་འདི་ཨུ་དུམ་ཝ་ར་དང་། །
དུས་དང་མཛེས་ཆོས་ལ་སོགས་མཚུངས་པ་བཞིན། །
དངོས་གཞན་མཆིས་ཀྱང་དེ་ཡི་རྗེས་སུ་འགྲོ །



21
ཡང་ན་
གནས་ལུགས་འཁྲུལ་མེད་གསལ་བའི་ཡེ་ཤེས་དང་། །
ཕྱི་དངོས་གསལ་བྱེད་ནམ་མཁའི་ནོར་བུ་ཉིད། །
རེ་ཞིག་མཚུངས་ཆོས་ལ་སོགས་དེ་འདྲ་བ། །
གཞན་དུ་གསལ་ཡང་དེ་ཡི་རྗེས་སུ་འགྲོ །
ཡང་ན་
ཐོས་དཀའི་གསུང་དབྱངས་ཡན་ལག་དྲུག་ཅུ་དང་། །
ལྷ་ཡི་གར་མཁན་གླིང་བུ་བུས་པའི་སྒྲ།།
རེ་ཞིག་སྙན་ཆ་མཚུངས་པ་དེ་འདྲ་བའི།།
སྒྲ་གཞན་མཆིས་ཀྱང་དེ་ཡི་རྗེས་སུ་འགྲོ།
བདུན་པ་བསྡུས་པའི་དཔེ་ནི། དཔེར་ན་
དབྱངས་ཅན་ཁྱོད་ཞལ་མཚར་སྡུག་ལྡན་ཁོ་ནས། །
གཙུག་གི་ནོར་བུའི་རྗེས་སུ་འགྲོ་མིན་ཏེ། །
ཀུན་གྱི་ཡིད་འཕྲོག་ཐུབ་པའི་རྣམ་འགྱུར་གྱིས། །
ལུས་ཅན་ཀུན་ལ་བདེ་བ་སྟེར་བས་ཀྱང་། །



22
ཡང་ན་
རྗེ་ཁྱོད་བླ་གོས་གསོལ་བ་ཁོ་ན་ཡིས། །
ཤཱཀྱ་སེངྒེའི་རྗེས་སུ་འགྲོ་མིན་ཏེ། །
རྣམ་དཀར་ལྷག་བསམ་ལྡན་པའི་མཐུ་སྟོབས་ཀྱིས། །
འགྲོ་ཀུན་སྲིད་པའི་མཚོ་ལས་འདྲེན་པས་ཀྱང་། །
ཡང་ན་
-----
ལྷག་བསམ་རྨད་བྱུང་ས་ཡི་ཚངས་པ་ཁྱོད། །
གཏན་དུ་འདོད་དགུ་འཇོ་བའི་ཚུལ་ཙམ་གྱིས། །
གསུམ་རྩེན་ཀོ་ཤི་ཀ་ཡི་དཔལ་མི་འཕྲོག །
གཡོ་སྒྱུས་ཕ་རོལ་གཞན་སྡེ་གནོན་པས་ཀྱང་། །
ཡང་ན་
ལུས་ཕྲ་ཁྱོད་གཟུགས་མཛེས་སྡུག་ལྡན་ཁོ་ནས། །
དྲི་ཟའི་བུ་མོའི་རྗེས་སུ་འགྲོ་མིན་ཏེ། །
ཀུན་གྱི་ཡིད་བསྒྱུར་ཐུབ་པའི་གར་མཛེས་ཤིང་། །
སྐྱེ་རྒུའི་མིག་ལ་དགའ་བ་སྟེར་བས་ཀྱང་། །



བརྒྱད་པ་ཕུལ་བྱུང་གི་དཔེ་ནི། དཔེར་ན་
ཁྱོད་ཀྱི་གཟི་བརྗིད་དཔལ་ནི་ཁྱོད་གཟུགས་ལ། །
མཐོང་ཞིང་པདྨ་རྒྱ་མཚོའི་ཁྲོད་ན་གནས། །
གཞན་པའི་ཁྱད་འཕགས་འབྱེད་ཆོས་ཞིབ་མོའི་བློས། །
གྲངས་མེད་བརྟགས་ཀྱང་ཐ་དད་ཡོད་མིན་ནོ། །
ཡང་ན་
དྲི་ཟའི་གླིང་བུ་བསྒྱུར་བའི་སྒྲ་དབྱངས་དང་། །
མཚོ་བྱུང་ལྷ་མོས་རྒྱུད་མངས་བསྒྲེངས་བའི་གསུང་། །
རྟེན་ཡུལ་ཙམ་ཞིག་ཐ་དད་དབྱེ་བ་ལས། ། །
གཞན་དུ་བརྟགས་ཀྱང་དམིགས་སུ་ཡོད་མིན་ནོ། །
ཡང་ན་
རྒྱལ་བའི་ཆོས་གོས་རྣམ་སྦྱར་སྐུ་ཉིད་ལ། །
སྣང་ཞིང་ལྷ་ལམ་ཐུན་མཚམས་སྣང་བ་འཆར། །
རྟེན་ཡུལ་སོ་སོར་སྣང་བ་ཙམ་ཞིག་ལས། །
བཀྲག་མདངས་མཛེས་ཆོས་ལ་སོགས་ཐ་མི་དད། །



24
ཡང་ན་
གང་སྐུའི་འོད་ཟེར་སྣ་ཚོགས་བཀྲ་བ་དང་། །
རོལ་པའི་གནས་ལ་འཆར་བའི་དབང་པོའི་གཞུ། །
སྣང་ཡུལ་ཟུང་དུ་དབྱེ་བ་ཙམ་ཞིག་ལས། །
ནན་གྱིས་བརྟགས་ཀྱང་ཐ་དད་མི་མངའ་འོ། །
ཡང་ན་
མེ་ཞལ་ལམ་གྱི་རྒྱུ་སྐར་ཕྲེང་བ་དང་། །
ལྷ་མོའི་སྐུ་ལ་མངའ་བའི་མཚན་དཔེའི་རྒྱན། །
ལྟར་སྣང་ཡུལ་ཙམ་སོ་སོར་གསལ་བ་ལས། །
དོན་ལ་ལེགས་པར་བརྟགས་ཀྱང་ཐ་མི་དད། །་
ཡང་ན་
སྟོན་པས་དོན་བཟང་ཁྲོལ་བའི་ལེགས་བཤད་དང་། །
དཀར་མོས་ཚངས་དབྱངས་སྒྲོགས་པའི་སྙན་འགྱུར་གཉིས། །
སྐུ་མཆོག་སོ་སོར་སྣང་བ་ཙམ་མ་གཏོགས། །
གཞན་དུ་བརྟགས་ཀྱང་ཐ་དད་དབྱེར་མ་མཆིས། །
--



25
ཡང་ན་
མཁས་པས་ཞུ་དག་བྱས་པའི་ལེགས་བཤད་དང་། །
ཀེ་ཏ་ཀ་ཡིས་དྭངས་པའི་རྒྱ་མཚོའི་ཆུ། །
དམིགས་ཡུལ་ཐ་དད་མངའ་བ་ཙམ་ཞིག་ལས། །
ལན་བརྒྱར་བལྟས་ཀྱང་གཙང་ཆ་ཐ་མི་དད། །
ཡང་ན་
ཚངས་མའི་གཟིགས་བྱེད་དཔལ་ནི་ཁྱོད་ཞལ་ལ། །
སྣང་ཞིང་རྐང་དྲུག་སྟེང་འཕྱོའི་སྦུབས་སུ་སྟེ། །
རྟེན་ཡུལ་ཐ་དད་དམིགས་པ་ཙམ་ཞིག་ལས། །
ཞིབ་མོར་བརྟགས་ཀྱང་སོ་སོར་འབྱེད་མི་ནུས། །
དགུ་པ་རབ་བཏགས་ཀྱི་དཔེ་ནི། དཔེར་ན་
ལྷ་ཡི་བུ་མོའི་མཐོན་མཐིང་ལྕང་ལོ་ནི། །
ང་ལ་ཡོད་ཅེས་ཅང་ཤེས་སྙེམས་མི་དགོས། །
སྲིད་པ་ཁམས་གསུམ་འཁོར་བའི་འཛམ་གླིང་ན། །
ལུས་ཕྲ་ལ་ཡང་ལྕང་ལོ་ཡོད་པའི་ཕྱིར། །



26
ཡང་ན་
ལུས་ཕྲས་སྐྱེ་དགུའི་མིག་ལ་དཔལ་སྟེར་བ། །
མཚོན་ཕྱིར་ངང་པའི་བུ་མོ་ཁེངས་མི་རིགས། ་ །
དངོས་མེད་སྒྱུ་མ་མཁན་གྱི་འཕྲུལ་འཁོར་ལའང་། །
སྐྱེ་དགུའི་མིག་ལ་དགའ་བ་སྟེར་ཕྱིར་རོ། །
ཡང་ན་
ཡིད་འོང་དཔྱིད་དཔལ་མཐའ་ཀུན་མི་བརྟན་པར། །
མཚོན་ཕྱིར་དལ་འགྲོའི་ལྦུ་བ་སྙེམས་མ་བྱེད། །
མེ་ཞལ་ལམ་ལ་འཆར་བའི་དབང་པོའི་གཞུ། །
ཡུད་ཙམ་མི་བརྟན་གཡོ་བའི་ཆོས་ཅན་ནོ། །
ཡང་ན་
སྟོན་པས་ཆོས་ཀྱི་ཕུང་པོར་ལོངས་སྤྱོད་པ། །
མཚོན་ཕྱིར་དཔྱིད་ཀའི་བུང་བ་རྒྱགས་མི་རིགས། །
འཇིག་རྟེན་ཁམས་འདིར་བླ་མའི་གསུང་ལ་ཡང་། །
སྐྱེ་དགུ་རྣམས་ཀྱིས་ལོངས་སུ་སྤྱོད་ཕྱིར་རོ། །



བཅུ་པ་རྨད་བྱུང་གི་དཔེ་ནི། དཔེར་ན་
ཨུ་དུམ་ཝ་རར་རིན་ཆེན་སྣ་ཚོགས་ཀྱིས། །
བརྒྱན་ནས་རྒྱུད་མངས་བསྒྲེང་སྟེ་རྒྱུ་བྱེད་ལ། །
འགྲོ་བའི་མ་རིག་བླུན་ཚུལ་བསལ་ནུས་ན། །
ཏམྦུ་ར་ཡི་ཆུང་མ་ཁྱོད་དང་མཚུངས། །
ཡང་ན་
དཀྱིལ་འཁོར་ཡོངས་རྫོགས་སྟོན་ཟླ་གསར་པའི་དཔྱིད། །
སྨིན་འཁྱོག་ཟུར་མིག་གཡོ་བའི་ཚུལ་ལྡན་ལ། །
གསུང་དབྱངས་དྲུག་ཅུ་འབྲུག་ལྟར་སྒྲོགས་ནུས་ན། །་
མཚོ་བྱུང་ལྷ་མོའི་བཞིན་དཔལ་ཡང་དག་གསལ། །
ཡང་ན་
རྐང་འཐུང་ལྷ་ཤིང་ལྗོན་པར་མཚམས་སྤྲིན་གྱིས། །
འཁྱུད་ནས་ཧར་གྱིས་སྟོང་གསུམ་སྐོར་བྱེད་ལ། །
བློ་དང་འཚམས་པར་ལེགས་བཤད་འདོམས་ནུས་ན། །
དགེ་སྦྱོང་ཆེན་པོ་ཁྱོད་དང་མཚུངས་པར་འགྱུར། །
#



28
-
ཡང་ན་
ནམ་མཁའི་སྡིངས་ལ་སྒྲོགས་པའི་དབྱར་རྔ་དང་། །
དཔྱིད་དཔལ་ཁུ་བྱུག་གཞོན་ནུ་མྱོས་པའི་སྐད། །
རྒྱུད་མངས་དབྱངས་སུ་བྱས་ལས་ཆོས་ཐོས་ན། །
གཤིན་རྗེ་སྲིང་མོའི་དགེ་ལེགས་རབ་ཏུ་གསལ། །
བཅུ་གཅིག་པ་རྨོངས་པའི་དཔེ་ནི། དཔེར་ན་
ཤཱཀྱ་སེངྒེའི་ཞལ་གྱི་དཀྱིལ་འཁོར་ནི། །
མེ་ཏོག་ཨུ་དུམ་ཝ་རར་རྣམ་འཁྲུལ་ཏེ། །
ཤཱཀྱ་སེངྒེའི་ཞལ་ཡིན་འདུ་ཤེས་ཀྱིས། །
ཨུ་དུམ་ཝ་རར་མཆོད་དེ་གུས་ཕྱག་འཚལ། །
ཡང་ན་
རྒྱལ་ཀུན་མཁྱེན་པའི་རང་གཟུགས་ཆོས་ཀྱི་རྗེ། །
ཚེ་འདིར་འགོག་མེད་བདག་གིས་མཇལ་བའི་བློས། །
བསིལ་ཟེར་རི་བོང་འཛིན་པའི་དཀྱིལ་འཁོར་ཆེ། །
དལ་གྱི་ནུབ་རིར་འཕགས་པའི་རྗེས་སུ་བསྙེགས། །



2s
ཡང་ན་
བརྒྱད་གཉིས་ལང་འཚོ་འབར་བ་རྒྱལ་བའི་ཡུམ། །
ཡང་ཡང་འཛུམ་ཞལ་མཇལ་བར་འདོད་པའི་བློས། །
དཔྱིད་དཔལ་རྐང་འཐུང་གཞོན་ནུར་རྣམ་འཁྲུལ་ཏེ། །
བདག་གི་ཡིད་རབ་དད་པས་རྩ་བར་འདུད།།
ཡང་ན་
ཚེ་འདིར་བཀའ་དྲིན་ཆེ་བའི་སྙིང་གི་གྲོགས། །
ཡིད་ལ་རྟག་ཏུ་བསིལ་ཆབ་འདྲེན་པ་ཡིས། །
རི་དྭགས་མཚན་མར་རབ་འཁྲུལ་སྙིང་སྡུག་མའི། །
བཞིན་གྱི་དཀྱིལ་འཁོར་བསམ་པས་མདུན་སར་རྒྱུ། །
བཅུ་གཉིས་པ་ཐེ་ཚོམ་གྱི་དཔེ་ནི། དཔེར་ན་
ལུས་ཅན་ཀུན་གྱིས་དགའ་བའི་པདྨ་ལ། །
རོ་བཅུད་ལེན་པའི་བུང་བ་འཁོར་རམ་ཅི། །
ཡང་ན་ལུས་ཕྲའི་གདོང་ལ་མིག་གཡོ་འམ། །
འཛིན་མེད་བདག་གི་སེམས་ནི་རྣམ་པར་གཡོ། །



30
ཡང་ན་
རྒྱུ་སྐར་ལམ་དུ་ལེགས་བྲིས་གཞོན་ནུ་མ།།
སྐལ་ལྡན་གཞོན་པའི་ཁྲོད་དུ་གཤེགས་སམ་ཅི། །
བྱམས་པའི་ཡིད་ཀྱི་མཛའ་མོ་ཁོ་བོའི་གྲོགས། །
རང་ཡུལ་ཕྱོགས་ནས་བལྟས་སམ་འཕྱང་མོ་ཉུག །
ཡང་ན་
ལྡེམ་ལྡེམ་འཁྱུག་འཁྱུག་འཕར་བའི་འོད་དཀར་ཅན། །
ནེའུ་གསིང་ཡིད་འོང་དཀྱིལ་ན་གཤེགས་སམ་ཅི། །
ཡང་ན་ངག་དབང་ལྷ་མོས་ཞལ་གཟིགས་སམ་། །
བདག་གི་སེམས་ནི་སོམ་ཉིའི་ལམ་དུ་ལྷུང་། །
ཡང་ན་
ཐོར་ཚུགས་ལྡན་པའི་གསང་སྔགས་རྣལ་འབྱོར་པ། །
གྲོང་ཁྱེར་ཁྲོད་དུ་སློང་མོར་གཤེགས་སམ་ཅི། །
ཡང་ན་སྣ་ཚོགྲྭ་མིག་གིས་གར་ཁྲབ་བམ། །
བདག་ནི་བློ་རྩེ་གཉིས་ཀྱི་བར་དུ་འཐོམས། །



31
བཅུ་གསུམ་པ་གཏན་ལ་ཕེབས་པའི་དཔེ་ནི། དཔེར་ན་
སྲིད་གསུམ་བློ་རྨོངས་སེལ་བའི་འཇམ་དབྱངས་ཀྱིས། །
འབྱུང་བཞི་མ་རིག་ལྕགས་ཁམས་མ་ལུས་པ། །
རྨོངས་པ་ཀུན་སེལ་ཉི་ཟླ་མ་ལགས་ཏེ། །
དེ་ཕྱིར་ཡེ་ཤེས་རང་གཟུགས་འཇམ་དཔལ་དབྱངས། །
ཡང་ན་
མཛེས་སྡུག་དྲི་ཞིམ་ཟླ་བའི་དཔལ་བཀྲ་ཞིང་། །
འགྲོ་ལ་འདོད་དགུ་འཇོ་བའི་ཕུང་པོ་འདི། །
མི་ཤེས་རྨོངས་པའི་རང་ཚུལ་སེལ་བའི་ཕྱིར། །
བསིལ་ཟེར་མ་ཡིན་ཤེས་རབ་ལྷ་མོ་ཀྱེ། །
ཡང་ན་
།
སྟོང་གསུམ་དཔལ་གྱི་ཕུང་པོ་སྙིལ་བྱེད་པའི། །
ཁྱོད་ཞལ་མཇལ་མོད་འཁོར་བའི་འཇིཊ་པ་ལས།
བདེ་བླག་སྐྱོབ་ཕྱིར་དྲན་པའི་དགྲ་མིན་ཏེ། །
དེ་ཕྱིར་དགེ་བའི་འབྱུང་གནས་ཁྱོད་ཉིད་དོ།།



32
ཡང་ན་
བརྒྱད་གཉིས་ལང་ཚོའི་མཚར་སྡུག་ཆེར་འཕྲོས་ཤིང་། །
ཀུན་ལ་ཕན་བདེ་སྟེར་བའི་ཡེ་ཤེས་ཐུགས། །
མཐའ་ཡས་ཀུན་གྱི་ཉོན་མོངས་བསྲེགས་པའི་ཕྱིར། །
རྡོ་བདུན་མ་ཡིན་ཡེ་ཤེས་ཕུང་པོའི་གཏེར། །
བཅུ་བཞི་པ་སྦྱར་བའི་དཔེ་ནི། དཔེར་ན་
རྣམ་བཀྲ་ཀུན་ནས་དཀར་མཛེས་མདངས་ལྡན་པའི། །
དཔལ་དང་དྲི་ངད་ལྡང་བའི་རྣམ་པ་ཡིས། །
ཀུན་ལ་དགའ་མགུའི་བདེ་བ་རབ་སྐྱེད་པ། །
ལྷག་པའི་ལྷ་མོ་ཆུ་སྐྱེས་པདྨ་བཞིན། །
ཡང་ན་
འདོད་རྒུ་འཇོ་བའི་དཔལ་འབྱོར་ཆེས་བཀྲ་ཞིང་། །
རྣམ་སྨིན་རེ་བ་སྤངས་པའི་ཡོན་ཏན་གྱིས། །
འགྲོ་ལ་དམ་ཆོས་སྟེར་བའི་མགོན་པོ་མཆོག །
ལྷ་ཡི་ཕུན་ཚོགས་རྐང་འཐུང་ལྗོན་པ་བཞིན། །



33
ཡང་ན་
དཔལ་དང་དྲི་བཟང་ལྡན་པའི་བཞིན་རས་ཅན། །
སྐལ་ལྡན་སྙིང་ལ་དགའ་བ་གསར་པའི་རོ། །
སྦྱིན་བྱེད་བློ་གྲོས་འཕེལ་བ་རྩོམ་པ་ཡི། །
ངག་དབང་ལྷ་མོ་དཔྱིད་དཔལ་གཞོན་ནུ་བཞིན། །
ཡང་ན་
ལེགས་བྱས་སྲིད་པའི་དཔལ་འབྱོར་རྣམ་བཀྲ་ཞིང་། །
རྣམ་སྨིན་རེ་བ་བཅས་པའི་འདོད་དགུ་ཡིས། །
འཇིག་རྟེན་ཁམས་འདིར་དབང་བའི་ས་སྐྱོང་ཁྱོད།།
ལྷ་ཡི་དབང་པོ་མཁའ་ལྡིང་རྒྱལ་མཚན་བཞིན། །
བཅོ་ལྔ་པ་མཉམ་ཉིད་ཀྱི་དཔེ་ནི། དཔེར་ན་
རྒྱལ་བའི་ལེགས་བཤད་འཛིན་པའི་སྐྱེས་བུ་མཆོག །
སྲིད་པ་གསུམ་གྱི་མེས་པོ་དམ་པ་བཞིན། །
མཛད་པའི་ཕྲིན་ལས་རྣམ་པ་བཞིའི་སྒོ་ནས། །་
ཕྱོགས་བཞིའི་གདུལ་བྱ་འདྲེན་པའི་ངོ་མཚར་མཐོ། །



34
ཡང་ན་
མཛེས་ལྡན་རེག་བྱ་འཇམ་པའི་ལུས་ཕྲ་མ། །
ལྟ་བས་མི་ངོམས་དཔྱིད་དཔལ་གཞོན་ནུ་བཞིན། །
ལུས་ཅན་ཀུན་གྱི་ཡིད་དབང་ཅིག་ཅར་དུ། །
འཕྲོག་ཅིང་བ་སྤུའི་ཚོགས་རྣམས་གཡོ་བར་ནུས། །
ཡང་ན་
དུས་གསུམ་རྒྱལ་བ་ཀུན་གྱི་མཁྱེན་པའི་གཏེར། །
འདོད་འཇོ་ས་བརྟོལ་ལྗོན་པའི་ངོ་མཚར་བཞིན། །
དཔལ་འབྱོར་ཀུན་གྱི་བྱེད་པོ་དེ་ལྷ་མིན། །
རེ་བ་ཇི་ལྟར་སྐོང་ལ་མཁས་པས་སོ། །
ཡང་ན་
དཔལ་དང་གྲགས་པའི་ཡོན་ཏན་མ་ལུས་ཀུན། །
ཡོངས་སུ་རྫོགས་པ་ཀུན་མཁྱེན་ཤཱཀྱའི་ཏོག །
འཆི་མེད་གཙོ་བོ་གསེར་གྱི་ཐིག་ལེ་བཞིན། །
གཡུལ་ལས་རྣམ་པར་རྒྱལ་བའི་དབང་ཕྱུག་ཐོབ། །



་
35
བཅུ་དྲུག་པ་སྨད་པའི་དཔེ་ནི། དཔེར་ན་ ་
དཀར་ཁ་དྭངས་བའི་གངས་རི་ཉི་མས་བཞུས། །
རབ་མཛེས་འཇའ་ཚོན་མཚར་ཡང་བརྟན་མེད་ཡལ། ། །
སྨྲ་བའི་སེངྒེ་ཡེ་ཤེས་ཆེན་པོའི་གཏེར། །
གཏིང་ཟབ་མུ་མེད་གཞལ་ཕྱིར་ག་ལ་རིགས། །
ཡང་ན་
དལ་འགྲོ་ཁ་ཞེང་ཆེ་ཡང་རྙོག་མས་འགོས། །
དབང་ཕྱུག་བྱེད་པོར་གྲགས་ཀྱང་འཁོར་བས་བཅིངས། །
ཤེས་རབ་འཁོར་ལོ་ཁྱོད་ཐུགས་ཡེ་ཤེས་གཏེར། །
ཇི་བཞིན་གཞལ་ཕྱིར་འགྲན་ཟླ་ག་ལ་ཡོད། །
ཡང་ན་
དྲི་ངད་ལྡང་བའི་དཔྱིད་དཔལ་བ་མོས་བཅོམ། །
ནམ་མཁའི་ནོར་བུ་སྤྲིན་པའི་གཞན་དབང་གྱུར། །
དེ་དག་ལས་ནི་ཤེས་རབ་ལྷ་མོའི་སྐུ། }
མཚུངས་པ་ལས་ཀྱང་ཁྱད་ཆོས་དུ་མས་འཕགས། །



36
ཡང་ན་
ས་བརྟོལ་འདོད་པ་འཇོ་ཡང་བློ་མི་ལྡན། །
རྒྱ་མཚོ་གཏིང་མཐའ་ཆེ་བ་བ་ཚྭས་བརྙོགས། །
སྨྲ་སེང་ཁྱེད་ཐུགས་བློ་གྲོས་འབྱུང་བའི་ཁུངས། །
ཚུལ་དེ་ཙམ་གྱིས་གཞལ་ཕྱིར་ག་ལ་རིགས། །
བཅུ་བདུན་པ་བསྔགས་པའི་དཔེ་ནི། དཔེར་ན་
པད་ཚལ་ལྗོན་པའི་མེ་ཏོག་ཀུན་ནས་མཛེས། །
དེ་ལ་བུང་བ་འཁོར་བའི་སྒྲ་སྐད་ཀྱིས། །
རྣ་བའི་དབང་པོར་སྙན་འཇེབས་སྒྲ་སྒྲོགས་པ། །
དེ་དག་ངག་གི་དཔལ་མོའི་རྣམ་རོལ་མཚུངས། །
ཡང་ན་
ཕ་མས་བསྐྱངས་པའི་བཀའ་དྲིན་གཞལ་མི་ཕོད། །
ཡོངས་འདུ་ས་བརྟོལ་འདོད་པ་འབྱུང་བའི་ཁུངས། །
དེ་དག་ཉིད་དང་ཡེ་ཤེས་ཕུང་པོའི་ཐུགས། །
རྣམ་པར་མཚུངས་སོ་སྨྲ་བའི་རྒྱལ་པོ་ཀྱི། །



37.
ཡང་ན་
སྤངས་རྟོགས་ཡོན་ཏན་ཀུན་གྱི་རྩེར་སོན་ཅིང་། །
བློ་གསལ་ཚོགས་ལ་དམ་ཆོས་འདོམས་བྱེད་པའི། །
ཀུན་མཁྱེན་ཉི་མའི་གཉེན་བཞིན་རྗེ་བླ་མ། །
ལྷར་བཅས་འགྲོ་བའི་མགོན་དུ་རྣམ་པར་མཛེས། །
ཡང་ན་
ཏི་མའི་མཛོད་ཀྱི་ཁ་ཞེང་མཐིལ་མི་རིག །
མཁས་པ་ཡོན་ཏན་སྣ་ཚོགས་འབྱུང་བའི་གཏེར། །
དེ་དག་ཉིད་དང་འཇམ་དཔལ་ཁྱོད་ཀྱི་ཐུགས། །
རྣམ་པ་ཀུན་ཏུ་མཚུངས་སོ་ལྷག་པའི་ལྷ། }
བཅོ་བརྒྱད་པ་བརྗོད་འདོད་ཀྱི་དཔེ་ནི། དཔེར་ན་
སྒྲིབ་གཉིས་ཡེ་ནས་དག་པའི་ཆོས་ཀྱི་སྐུ། །
གདུལ་བྱའི་ཁམས་སུ་སྐུའི་སྤྲུལ་དོན་མཛད་པ། །
སྣང་བའི་ཉིན་བྱེད་ཆེ་དང་རབ་མཚུངས་ཞེས། །
དེ་ལྟར་བརྗོད་འདོད་བདག་གི་ཡིད་ལ་ཡོད། །
--



38
ཡང་ན་
ཕྱི་ནང་ཟང་ཐལ་རྣམ་པར་དག་པ་འམ། །
མི་ཤེས་བེམ་པོའི་སྐྱོན་གྱིས་འགོས་ཀྱང་རུང་། །
ཁྱོད་ཐུགས་ཡེ་ཤེས་དྲི་མེད་ཤེལ་སྒོང་བཞིན། །
སྣང་ཞེས་བརྗོད་འདོད་ཁོ་བོའི་ཡིད་ལ་བསྟི། །
ཡང་ན་
བསླབ་གསུམ་འཛིན་པ་སྐལ་ལྡན་ཡོངས་ཀྱི་རྗེ། །
སྣ་ཚོགས་ཐབས་ཀྱིས་རྣམ་གྲོལ་ལམ་སྟོན་པས། །
ཀུན་མཁྱེན་ཉི་མའི་གཉེན་དང་མཚུངས་སོ་ཞེས། །
བདག་བློར་རྣམ་པ་ཀུན་ཏུ་བརྗོད་འདོད་མཆིས། །
ཡང་ན་
ཐར་ལམ་བགྲོད་པའི་བློ་གྲོས་ཉེར་སྟོན་པའི། །
ཟུར་ཕུད་ལྔ་པས་ཇི་ལྟར་མཁྱེན་པའི་ཐུགས། །
ནམ་མཁའི་ནོར་བུ་ཉིད་མཚུངས་བརྗོད་པ་ལ། །
ཇི་ལྟར་གྱུར་ཀྱང་ཡིད་ཀྱི་སྣང་ངོར་ཤར། །



-
བཅུ་དགུ་པ་འགལ་བའི་དཔེ་ནི། དཔེར་ན་
སྲབ་འཇམ་ཡངས་པའི་ཀ་ཙ་ལིནྡ་དང་། །
དྲི་མེད་དྭངས་པའི་ནོར་བུ་བཻཌཱུརྱ། །
ངག་གི་དཔལ་མོའི་བཞིན་དང་གསུམ་པོ་ནི། །
ཡུལ་དུས་དངོས་པོའི་རྣམ་པ་ཐ་དད་དོ། །
ཡང་ན་
མེ་ཞལ་ལམ་ལ་འཁྲིགས་པའི་ཀ་དམ་པ། །
སྲིད་པའི་མིག་ལ་འཁྱུད་པའི་དབང་པོའི་གཞུ། །
རྔོན་པའི་མདུན་སར་རྒྱུ་བའི་ཚེ་དང་གསུམ། །
མཚུངས་ཀྱང་ཕན་ཚུན་རྣམ་པ་སོ་སོར་འགལ། །
ཡང་ན་
རབ་གསལ་སྟོན་ཀའི་ཟླ་དང་དཔྱིད་ཀའི་དཔལ། །
མཚོ་ལྡན་ལྷ་མོའི་སྐུ་ཡི་མཛེས་ཆོས་རྣམས། །
གཅིག་ཀྱང་ཐ་དད་སྣང་བའི་ངང་ཚུལ་ལ། །
བལྟས་པས་སོ་སོར་འགལ་བར་བདག་སེམས་སོ། །



40
ཡང་ན་
དྲི་བཞོན་གསེབ་ཏུ་གནས་པའི་མར་མེ་དང་། །
ཆུ་བུར་བཞིན་དུ་འཇིག་པའི་ནམ་མཁའི་གློག །
དམག་གི་གཡུལ་ངོར་འཇུག་པའི་ཚེ་དང་གསུམ། །
རིངས་པར་བསྒྲིན་ཀྱང་རྣམ་པ་ཐ་དད་འགལ། །
ཉི་ཤུ་པ་དགག་པའི་དཔེ་ནི། དཔེར་ན་
འཛིན་མེད་ལུང་སྟོན་ཆོས་རྔ་ཆེན་པོའི་སྒྲ། །
གཞན་ཡིད་བསླུ་བའི་པི་ཝང་སྒྲ་སྙན་ལ། །
ངག་གི་དཔལ་མོའི་གསུང་ལ་འགྲན་བཟོད་པའི། །
སྤོབས་པ་ཆ་ཤས་ཙམ་ཡང་ག་ལ་ཡོད། །
ཡང་ན་
བསླབ་གསུམ་ཉམས་བཞེས་མཐིལ་ཕྱིན་ཆོས་ཀྱི་སྐུ། །
དམིགས་མེད་འགྲོ་ལ་བརྩེ་བའི་ཡེ་ཤེས་ཆེ། །
རྣམ་པར་བྲལ་བའི་སྣ་ཚོགས་ཤིང་རྟ་ཡིས། །
ཁོ་བོའི་རྗེ་ལ་འགྲན་པའི་ནུས་པ་དབེན། །
-
--
-



41
ཡང་ན་
ཡན་ལག་བརྒྱད་དང་མི་ལྡན་བ་ཚུས་བརྙོགས། །
གཞན་ཕན་ཀུན་སློང་བཟང་པོའི་སེམས་མི་མངའ། །
ཟླ་བའི་མ་མས་འཇམ་དཔལ་ཁྱོད་ཀྱི་ཐུགས། །
ཆ་ཙམ་དཔེ་རུ་མཚོན་པའི་ནུས་པ་དབེན།།
ཡང་ན་
མི་བརྟན་འཕེལ་འགྲིབ་གཟའ་ཡི་གཞན་དབང་ཅན། །
བདེན་གཉིས་གཟིགས་པའི་མིག་གི་དབང་པོ་བྲལ། །
གྲིབ་མའི་ལུས་ཀྱིས་ལྷ་མོ་ཁྱོད་ཀྱི་ཞལ། །
བགྲེས་རྒུད་མི་མངའི་སྐུ་ལ་ཅི་ཞིག་མཚུངས། །
ཉེར་གཅིག་པ་མཛེས་པའི་དཔེའམ་ངོ་བསྟོད་ཀྱི་དཔེ་ནི།
ཨོ་རྒྱན་པད་བྱུང་ཁ་ཊམ་རྡོ་རྗེས་མཚན། །
རིག་གྲོལ་བསྟན་འཛིན་མགོན་དེ་རྣམ་སྦྱོར་ནི། །
ངུར་སྨྲིག་ཁོ་ནས་སྐུ་ཉིད་བརྒྱན་གྱུར་མོད། ། ་
མཚུངས་པའི་ཁྱད་ཆོས་ཐུན་མོང་གྱུར་ལ་ལྟོས། །



42
ཡང་ན་
པུ་ལོ་མ་དགྲ་འདྲེན་བྱེད་སྟོང་གིས་མཚན། །
རྣམ་གྲོལ་ཨཱརྱ་བདེ་བ་སྤྱན་འབྲས་གཅིག །
ཁོ་ནས་ཕྱི་རོལ་སྣང་ཞིང་བརྒྱན་གྱུར་མོད། །
མཚུངས་པའི་ཆོས་ལ་ཁྱད་པར་ཅི་ཞིག་བདོག །
ཡང་ན་
མགོན་ཁྱོད་བློ་གསལ་གཞོན་ན་འདས་པའི་ཚོགས། །
སྨིན་གྲོལ་མཛད་ཅིང་ཤཱཀྱའི་ཁྱུ་མཆོག་ནི། །
མཚན་བཟང་ལ་སོགས་ཡོན་ཏན་མཐའ་ཡས་ཀྱང་། །
གཞན་དོན་ཉིད་ལ་ཁྱད་པར་ཡོད་པས་སྟོངས། །
ཡང་ན་
ངག་གི་དབང་ཕྱུག་མ་རིག་ཡོངས་འཇོམས་པའི། །
རལ་གྲི་འཕྱར་ཞིང་ཚངས་པའི་སྲས་མོ་ནི། །
རྨོངས་སེལ་འཕེན་པའི་མཚོན་ཆ་མི་ལྡན་ཡང་། །
མ་རིག་ཡོངས་སུ་གནོན་ལ་ཁྱད་ཅི་ཡོད། །



ཉེར་གཉིས་པ་དེ་ཉིད་བརྗོད་པའི་དཔེ་ནི། དཔེར་ན་
ཚུལ་གནས་ཐོས་བསམ་ཡོན་ཏན་རབ་བསྒྲགས་པ། །
དྲི་ཟའི་རྒྱུད་མང་མ་ཡིན་ཐུབ་པའི་གསུང་། །
རོ་བཅུད་ལེན་པའི་བུང་བ་ཀུན་འདུས་པ།།
གཡུ་སྦྲང་མ་ཡིན་བྱང་སེམས་འཕགས་པའི་ཚོགས། །
ཡང་ན་
བརྒྱད་གཉིས་ལང་ཚོ་ལྡན་པ་ལྷ་མོའི་ཞལ། །
ཡིན་མོད་སྟོན་ཀའི་ཆུ་ཤེལ་དབང་པོ་མིན། །
འདབ་ཆགས་ཁུ་བྱུག་སྐད་མིན་སྒྲ་སྙན་གྱི། །་
གསུང་དབྱངས་དབང་པོར་འཇེབས་པའི་གདངས་སྙན་ལགས། །
ཡང་ན་
རྣམ་པར་བཀྲ་བའི་མིག་ངོར་སྣང་བ་མཛེས། །
གཤིན་རྗེའི་སྲིང་མོ་ཡིན་གྱི་དཔྱིད་དཔལ་མིན། །
ལེགས་བཤད་ངེས་འབྱུང་རྣ་ལམ་སྒྲོགས་པ་ཡང་། །
ཚངས་དབྱངས་དྲུག་ཅུ་ཡིན་གྱི་དབྱར་རྔ་ནི། །



ཡང་ན་
རེག་བྱ་རྣམ་པར་འཇམ་འདི་སྒྲ་སྒྲོགས་དང་། །
མཚུངས་ཀྱང་སྤྲིན་མིན་ལེགས་བྲིས་ལྷ་རྫས་གོས། །
ཤིན་ཏུ་མཚར་འདི་དབང་པོའི་གཞུ་འདྲ་ཡང་། །
མ་ཡིན་ངག་དབང་ལྷ་མོའི་སྐུ་ཡི་འོད། །
ཉེར་གསུམ་པ་ཐུན་མོང་མིན་པའི་དཔེ་ནི། དཔེར་ན་
ཀུནྡའི་འཁྲི་ཤིང་གསར་པའི་མཚར་སྡུག་དང་། །
ཀུན་ཡིད་འཕྲོག་པའི་འདབ་བརྒྱ་ལས་མཛེས་པའི། །
ཁྱོད་སྐུའི་དཔེ་ཟླར་འོས་པ་འཛམ་གླིང་ན། །
མེད་ཕྱིར་མཛེས་འདས་རང་ཉིད་མཚུངས་པར་གྱུར། །
ཡང་ན་
ནགས་རྫོང་ཨུཏྤལ་སྔོན་པོའི་མཚར་སྡུག་ལས། །
རྣམ་པར་འདས་པ་ལྷ་མོའི་ཟུར་མིག་གི །
དཔེ་ཟླར་འོས་པ་སྟོང་གསུམ་འཇིག་རྟེན་ན། །
མེད་ཕྱིར་རང་ཉིད་མཚུངས་དཔེར་གྱུར་ལ་ལྟོས། །



45
ཡང་ན་
རབ་དཀར་འདབ་ཆགས་ངང་པའི་ཕྲེང་ཚོགས་དང་། །
སྟོན་ཟླ་མཚན་མོར་མཛེས་པའི་ཆ་ཙམ་དུ། །
མཚུངས་ཆོས་འགྲན་ཟླ་བྲལ་བས་མཛེས་པའི་དཔེར། །
རང་ཉིད་ལེགས་བསྟན་ཤེས་རབ་ལྷ་མོ་ཀྱི། །
ཡང་ན་
ཀུན་གསལ་ས་བླ་སྟེང་གི་འཇིག་རྟེན་ན། །
ས་བརྟོལ་ལྷག་བསམ་མི་མངའ་རེ་སྐོང་ཙམ། །
རྣམ་སྨིན་རེ་བ་སྤང་པའི་དགེ་སྦྱོང་ཆེ། །
རང་ཉིད་འབའ་ཞིག་དཔེ་རུ་བསྟན་པར་གྱུར། །
ཉེར་བཞི་པ་བྱུང་མིན་གྱི་དཔེ་ནི། དཔེར་ན་
རྒྱལ་ཀུན་མཁྱེན་བརྩེའི་ཡེ་ཤེས་མ་ལུས་ཀུན། །
སྙིང་པོ་གཅིག་ཏུ་བསྡུས་པའི་ཕུང་པོ་བཞིན། །
ཟུར་ཕུད་ལྔ་པའི་ཐུགས་ཀྱི་ཡེ་ཤེས་ནི། །
སྣང་བ་ཙམ་གྱི་ནུས་མཐུ་ཁྱད་པར་འཕགས། །



ཡང་ན་
སྲིད་གསུམ་དཔལ་གྱི་ཕུང་པོ་མ་ལུས་ཀུན། །
གཅིག་ཏུ་སྤུངས་བཞིན་གསེར་ཞལ་འཛུམ་པའི་འོད། །
མ་རུང་བདུད་བཞི་འཇོམས་པར་བྱེད་པ་ལ། །
སྟོང་གསུམ་ཟིལ་གྱིས་གནོན་པའི་ཐུབ་པར་གྲགས། །
ཡང་ན་
ཀ་ཅོག་ཞང་གསུམ་འཆད་རྩོད་རྩོམ་པ་ཡི། །
བློ་གྲོས་མཐའ་དག་གཅིག་ཏུབསྡུས་པ་བཞིན། །
བེ་རོ་ཙ་ནའི་ཐུགས་ཀྱི་ཡེ་ཤེས་ནི། །
སྣང་བ་ཙམ་གྱིས་འཛམ་གླིང་མཛེས་པར་བྱེད། །
ཡང་ན་
སྐལ་བཟང་སངས་རྒྱས་སྟོང་གི་ཡོན་ཏན་ཀུན། །
མ་ལུས་གཅིག་ཏུ་འཛོམས་པའི་ཕུན་ཚོགས་བཞིན། །
སྙིགས་དུས་མི་རྣམས་བློ་གྲོས་ཆེས་ཕྲ་བར། །
འཇམ་དབྱངས་ཡིད་ལ་མཇལ་བའི་ཚུལ་འདི་མཚར། །



47
ཉེར་ལྔ་པ་སྲིད་མིན་གྱི་དཔེ་ནི། དཔེར་ན་
སྲིད་གསུམ་འཁོར་བ་ཁབ་ཀྱི་རྩེ་ཙམ་ལས། །
ལུས་ཅན་བདེ་བར་འབྱུང་བ་སྲིད་མ་ཡིན། །
ཁྲོན་ཆུ་ལས་ནི་ནོར་བུ་མི་སྲིད་བཞིན། །
དྲང་སྲོང་ངག་ལས་རྫུན་ཚིག་སྨྲ་སྲིད་དམ། །
ཡང་ན་
དགེ་བའི་སྟོབས་ལས་སྡུག་བསྔལ་འབྱུང་བ་དང་། །
སྟོང་ཉིད་དངོས་པོར་གྲུབ་པའི་གཏན་ཚིགས་བཞིན། །
ཐུབ་པ་སྤངས་རྟོགས་ཡོན་ཏན་ལྡན་པ་ལས། །
ཉོན་མོངས་གསར་དུ་སྐྱེས་པའི་ཚུལ་འདི་ཅི། །
ཡང་ན་
མ་ལ་ཡ་ཡི་རླུང་ལས་དྲི་ངན་དང་། །
མི་གཙང་བ་ལས་དྲི་ཞིམ་མི་འབྱུང་བཞིན། །
ཐོས་པས་ཕོངས་པའི་སྐྱེ་བོ་བླུན་པོ་ལས། །
འཆད་རྩོད་རྩོམ་པའི་ལེགས་བཤད་འབྱུང་སྲིད་དམ།།



48
ཡང་ན་
གཅན་གཟན་དུག་སྦྲུལ་ཁ་ལས་གསོས་སྨན་དང་། །
རི་དྭགས་འཆང་ལས་མྱོས་དུག་མི་འབྱུང་བཞིན། །
རྣམ་པ་ཀུན་ཏུ་འཚེ་བའི་བཤན་པ་ལས། །
སྙིང་རྗེ་ཏིལ་འབྲུ་ཙམ་ཞིག་ག་ལ་སྲིད། །
ཉེར་དྲུག་པ་མང་བའི་དཔེ་ནི། དཔེར་ན་
བཻཌུརྱ་དང་ཆུ་ཤེལ་ནོར་བུ་དང་། །
གངས་དང་འོ་མཚོ་སེངྒེ་ཀུནྡ་སོགས། །
དེ་བཞིན་ཤེས་རབ་འཁོར་ལོའི་ཞལ་དཀྱིལ་ནི། །
མངོན་པར་འཚལ་ལོ་ཡེ་ཤེས་མེ་ལོང་ཀྱེ། །
ཡང་ན་
ལུས་སྐྱེའི་ཐུགས་མཐའ་གྲངས་དང་ངོཊ་ཅན་གཏིང་། །
འཛིན་མའི་རྡུལ་དང་རྒྱུ་སྐར་ལམ་གྱི་མཐའ། །
འཁོར་བའི་ཐོག་མཐའ་ཚད་གཟུང་མི་མངའ་བཞིན། །
ཤཱཀྱ་སེངྒེའི་ཕྲིན་ལས་སུ་ཡིས་དཔོག །



49
ཡང་ན་
ཁུ་བྱུག་མྱོས་པའི་སྐད་དང་སུམ་རྩེན་གྱི། །
གར་མཁན་སྟོང་གིས་རྒྱུད་མངས་སྒྲོགས་པ་དང་། །
ཐུབ་པས་ཆོས་འཁོར་བསྐོར་བའི་གསུང་བཞིན་དུ། །
ངག་དབང་ལྷ་མོའི་ཚངས་དབྱངས་རྣ་ལམ་འཇེབས། །
ཡང་ན་
ཁ་བའི་རྡུལ་དང་ཁ་ཆེའི་དམར་བརྟན་དང་། །
སྤོས་དང་ཙན་དན་ལྷ་ཤིང་ཤུག་པ་སོགས། །
དེ་བཞིན་རྒྱལ་བའི་ཚུལ་ཁྲིམས་དྲི་ངད་ནི། །
གང་དུ་བཞུགས་པའི་གླིང་འདིར་ཡང་དག་འགགས། །
ཉེར་བདུན་པ་རྣམ་འགྱུར་གྱི་དཔེ་ནི། དཔེར་ན་
ཟུར་ཕུད་ལྔ་པའི་ཞལ་གྱི་དཀྱིལ་འཁོར་ནི། ་，
ཤར་གྱི་ཐིག་ལེའི་ངོས་ནས་མདངས་ལེན་ལྟར། །
སྐུ་གཟུགས་མཛེས་པ་ལྟ་ན་སྡུག་པ་ཡང་། །
དཔྱིད་དཔལ་རྐང་འཐུང་ཚོགས་ལས་བླངས་པ་བཞིན། །



50
50
ཡང་ན་
རྒྱས་བྱེད་མ་ཡི་ཞལ་གྱི་མཆུ་སྒྲོས་ནི། །
ངུར་པ་སྒྲ་འབྱིན་དབུས་ནས་བཏོན་པ་བཞིན། །
གཞན་ཡིད་འཕྲོག་པའི་ཚངས་དབྱངས་སྒྲོགས་པ་ཡང་། །
རྣམ་སད་ཆོས་རྔ་ཆེ་ལས་བླངས་དང་མཚུངས། །
ཡང་ན་
དཀར་ཞིང་རབ་ཏུ་དྭངས་པའི་ལྷ་མོའི་སྐུ།།
འོ་མའི་མཚོ་ལས་གསར་དུ་བལྟམས་པ་འདྲ། །
རིན་ཆེན་རྒྱན་གྱི་འཕྱང་འཕྲུལ་གཡོ་བ་ནི། །
ཐུན་མཚམས་སྤྲིན་ལས་གྲུབ་པ་བཞིན་དུ་མཛེས། །
ཡང་ན་
རྒྱལ་བ་ཀུན་གྱི་མ་མའི་འདྲེན་བྱེད་ནི། །
དུད་འགྲོ་རི་དགས་མིག་ལས་ཕྱུང་བ་འདྲ། །
སྔར་ཡོད་ཉོན་མོངས་གསར་དུ་འཇོམས་པའི་བློ། །
རྟ་ལྗང་ཅན་གྱི་ཁྲོད་ལས་བླངས་པ་བཞིན། །



5
-
-
ཉེར་བརྒྱད་པ་ཕྲེང་བའི་དཔེ་ནི། དཔེར་ན་
སྔོན་བྱོན་ཉི་མའི་གཉེན་བཞིན་བླ་མས་ཀྱང་། ། ་
འཆད་བཞིན་དེ་མཐུས་འཁོར་བའི་སེམས་ཅན་བཞིན། །
བླང་དོར་གནད་ཤེས་སྐྱེ་བོ་ཐར་པ་བཞིན། །
གང་ཟག་སྐལ་ལྡན་དེ་ཡིས་གཏོང་བ་སྤེལ། །
ཡང་ན་ .
རླུང་གི་ཤིང་རྟས་སྣང་བྱེད་སྒྲིབ་པ་བཞིན། །
སྲིད་པའི་མིག་གིས་སྒྲོལ་བྱེད་འོད་ཅན་བཞིན། །
སྣར་མའི་བདག་པོས་པདྨ་ཟུམ་པ་ལྟར། །
ཚངས་པའི་སྲས་མོས་མ་རིག་ཕུང་པོ་འཇོམས། །
ཡང་ན་
ཡར་ངོའི་གྲིབ་མའི་ལུས་བཞིན་དེ་ཡིས་ཀྱང་། །
མུན་བཞིན་དེ་མཐུས་ལུས་ཅན་ཡིད་དགའ་བཞིན། །
བསིལ་བའི་རེག་པས་ཕོ་མོའི་འདོད་ཆགས་བཞིན། །
འཇམ་དཔལ་ཐུགས་རྗེས་བདག་བློ་གསར་དུ་བྱས། །
-



52
ཡང་ན་
སྡོང་པོའི་ཡལ་འདབ་རྒྱས་བཞིན་དེ་ཡིས་ཀྱང་། །
མེ་ཏོག་ལ་བཞིན་དེ་མཐུས་འབྲས་བུ་བཞིན། །
ལེགས་པར་སྨིན་པས་འདབ་ཆགས་ལུས་སྟོབས་བཞིན། །
ལྷ་མོའི་གསུང་གིས་བདག་བློ་རྣོན་པོར་བྱས། །
ཉེར་དགུ་པ་ངག་དོན་གྱི་དཔེའི་བཞིན་སྒྲ་གཅིག་པ་ནི། དཔེར་ན་
ཁྱོད་ཞལ་དཀར་དམར་མདངས་ལྡན་མིག་གཡོ་་་ཞིང་། །
འཛུམ་དཀར་མཆུ་སྒྲོས་པདྨའི་ཟེའུ་འབྲུ་འདི། །
ཀུནྡའི་གཞོན་ནུ་གཡུ་སྦྲང་གཡོ་ལྡན་པ། །
གེ་སར་རྣམ་བཀྲའི་འཛུམ་གྱིས་མངོན་པ་བཞིན། །
ཡང་ན་
གང་སྐུ་མཚན་དཔེའི་བཀོད་པ་རབ་འཕྲོ་ཞིང་། །
མཐའ་ཡས་འགྲོ་བ་ཀུན་ལ་གཟིགས་པའི་ཐུགས། །
ཕྱོགས་ཀྱི་མུ་ཁྱུད་མཁའ་ལ་མངོན་ཕྱོགས་ཤིང་། །
གླིང་བཞིར་བརྡལ་བའི་འོད་སྟོང་འཕྲོ་བཞིན་མཛེས། །



53
-
ཡང་ན་
ཆོས་སྐུ་མཉམ་བཞག་ངང་ལས་མི་གཡོ་ཞིང་། །
འཕྱང་འཕྲུལ་གཡོ་བའི་ཆོས་གོས་ངུར་སྨྲིག་ཅན། །
རིན་ཆེན་རྡུལ་བརྩེགས་གཡོ་འགུལ་མི་མངའ་ཞིང་། །
སྲོད་ཀའི་ཐུན་མཚམས་ལང་ལོང་གཡོ་བཞིན་མཛེས། །
ཡང་ན་
རྣམ་མཛེས་དཀྱིལ་འཁོར་ཡོངས་སུ་རྫོགས་པའི་ཞལ། །
གཞན་ཡིད་འཕྲོག་པའི་ཟུར་མིག་གཡོ་བ་ཅན། །
འོ་མཚོ་རིན་ཆེན་གཏེར་གྱི་ཕུང་པོ་ལ། །
རྒྱུ་བ་གསེར་ཉ་ཕོ་མོ་བཞིན་དུ་མཛེས། །
བཞིན་སྒྲ་དུ་མའི་དཔེ་ནི།དཔེར་ན་
ཡར་ངོའི་ཟླ་གསར་ཇི་བཞིན་མཚོ་ལྡན་མ།།
མརྒད་གཞུ་དབྱིབས་ཇི་བཞིན་གཡོ་མིག་ཅན། །
པདྨའི་འདབ་མ་ཇི་བཞིན་ཞལ་གཡོགས་ཀྱིས། །
སྒུལ་ཞིང་མགྲིན་གླུ་པི་ཝང་སྒྲ་སྙན་བཞིན། །



54
ཡང་ན་ ་
དཔྱིད་དཔལ་གཞོན་ནུ་ཇི་བཞིན་ཟླ་མཛེས་མ། །
ཞིམ་མངར་གེ་སར་བཅུད་བཞིན་ལེགས་གསུངས་ཆོས། །
ཤི་ལི་མུ་ཁ་བཞིན་དུ་བདག་གིས་ཀྱང༌།།
རྣམ་གཡེང་འདུ་འཛི་སྤངས་ཏེ་ཀུན་ཏུ་སྤྱོད། །
ཡང་ན་
སྟོན་ཟླ་གསར་པ་ཇི་བཞིན་འཇམ་དཔལ་ཞལ། །
འོད་ཅན་མངོན་པར་བཀྲ་བཞིན་མཚན་དཔེའི་རྒྱན། །
སྤྲིན་གྱིས་སྒྲིབ་ནུས་མིན་བཞིན་ཉོན་མོངས་དགྲས། །
གཞར་ཡང་མི་གཡོ་བདུད་བཞིའི་ཡུལ་ལས་རྒྱལ། །
ཡང་ན་
པདྨའི་རྩ་ལག་ཇི་བཞིན་ལྷ་མོའི་བཞིན། །
བརྟན་མེད་དབང་གཞུ་བཞིན་དུ་སྨིན་འཁྱོག་ཅན། །
གླིང་བཞི་མུན་པའི་སྡུག་བསྔལ་བསལ་བ་བཞིན། །
གང་གིས་ལུས་ཅན་རྨོངས་པའི་གདུང་བ་སེལ། །
-
-



55
སུམ་ཅུ་པ་ཟླ་བོ་དངོས་པོའི་དཔེ་ནི། དཔེར་ན་
གངས་ཅན་ལྗོངས་དེར་སྐད་གཉིས་སྨྲ་བའི་དབང་། །
ཇི་ཙམ་བྱོན་ཀྱང་ཐུ་མིར་འགྲན་ནུས་སུ། །
རྐང་འཐུང་སྐྱེད་ཚལ་ཕལ་པ་མང་མཆིས་ཀྱང་། །
ཕུན་ཚོགས་ས་བརྟོལ་ལྗོན་ཤིང་སྐྱེ་བ་དཀོན། །
ཡང་ན་
གསང་ཆེན་རྡོ་རྗེ་ཐེག་པའི་ཉམས་ལེན་པ། །
མང་ཡང་མཐར་སོན་གྱུར་པ་པད་བྱུང་རྗེ། །
རྩེན་དུས་རྣམ་པར་བཀྲ་བའི་སྣང་བྱེད་ནི། །
སྲིད་པའི་མིག་ལས་གཉིས་པ་ཡོད་རེ་སྐན། །
ཡང་ན་
སྟོན་པ་ཚད་མའི་སྐྱེས་བུ་མང་བྱོན་ཀྱང་། །
རལ་གྲི་འཆང་བ་ཁྱོད་ཀྱི་དོ་ཟླ་མེད། །
ཐམས་ཅད་སྐད་དུ་བདེན་བཞིའི་ཆོས་སྟོན་པ། །
ཤཱཀྱ་སེངྒེ་གཉིས་པ་སུ་ཞིག་མཆིས། །



56
ཡང་ན་
གཞུང་རིག་ཀུན་ལ་བརྩོན་པ་ཆེས་མང་ཡང་། །
མཐིལ་ཕྱིན་རྩེ་མོར་འཕགས་པ་ཤོང་སྟོན་རྗེ། །
དཔྱིད་དཔལ་སྦྲང་རྩིའི་རྒྱལ་མཚན་མང་སྐྱེས་ཀྱང་།།
མེ་ཏོག་ཨུ་དུམ་ཝ་ར་ཐོབ་པ་དཀོན། །
སོ་གཅིག་པ་མཚུངས་སྦྱོར་གྱི་དཔེ་ནི། དཔེར་ན་
པད་བྱུང་རྔ་ཡབ་འོད་ཀྱི་ཕོ་བྲང་ཞིང་། །
འཇིགས་བྲལ་རྡོ་རྗེ་འཇིག་རྟེན་ཁམས་འདིར་མཛེས། །
དེ་ཡིས་རིག་འཛིན་ལྷ་དང་ལྷ་མོའི་ཚོགས། །
གང་གིས་བསྟན་འཛིན་སྐྱེས་བུའི་ཚོགས་ལ་དབང་། །
ཡང་ན་
ཐུབ་པའི་དབང་པོ་ཐེག་གསུམ་གདུལ་བྱ་དང་། །
གྲགས་པའི་མུ་ཁྱུད་ལྷ་མོའི་ཁྲོད་ན་ངོམས། །
མཉམ་མེད་རྒྱལ་བས་བྱང་ཆུབ་ལམ་སྟོན་ཞིང་། །
གང་གིས་དམག་གི་གཡུལ་ངོར་ལམ་སྣ་སྟོན། །



57
ཡང་ན་
ཡེ་ཤེས་མེ་ལོང་ཉོན་མོངས་དུག་ལྔའི་དབུས། །
ལྷོ་ཡི་ཕྱོགས་སྐྱོང་ལས་མཁན་གསེབ་ན་དཔལ། །
དེ་ཡིས་འགྲོ་བ་སྐལ་ལྡན་མཐོ་རིས་དང་། །
གང་གིས་ལས་ངན་སེམས་ཅན་དམྱལ་བར་འཕེན། །
ཡང་ན་
དབྱངས་ཅན་བསྐལ་བཟང་འདྲེན་པ་སྟོང་གི་དཀྱིལ། །
སྣ་ཚོགས་ཤིང་རྟ་ཚོགས་བཟང་མདུན་ན་འཇེབས། །
དེ་ཡི་ཡན་ལག་དྲུག་ཅུ་ལྡན་པའི་དབྱངས། །
གང་གི་མགྲིན་གླུས་གཞན་ཡིད་རབ་ཏུ་འཕྲོག །
སོ་གཉིས་པ་རྒྱུའི་དཔེ་ནི།་ དཔེར་ན་
རྣམ་མཛེས་མཚན་དཔེའི་ལོངས་སྐུས་གངས་རི་དང་། །
རྣམ་དཀར་ལྷག་བསམ་ཐུགས་རྗེས་འོ་མཚོའི་གཏེར། །
བླ་མེད་ཟབ་གསལ་མྱུར་བའི་མཁྱེན་རབ་ཀྱིས། །
སྣང་བའི་མུ་ཁྱུད་མཚུངས་སོ་ཟླ་མཛེས་མ། །



53
ཡང་ན་
གང་གི་བཞིན་རས་དཀར་བས་བསིལ་ཟེར་དང་། །
ཀུན་ཡིད་འཕྲོག་པས་དཔྱིད་དཔལ་གཞོན་ནུ་སྟེ། །
ཟུར་མིག་གཡོ་བས་སྐད་ཅིག་འོད་མཚུངས་པ། །
ཚངས་པའི་སྲས་མོ་ཁྱེད་ལ་ཁོ་བོ་དད། །
ཡང་ན་
གང་སྐུ་གཞོན་ནུར་གྱུར་པས་འདབ་བརྒྱ་དང་། །
ཟབ་རྒྱའི་ཡོན་ཏན་འཛིན་པས་གེ་སར་བཅུད། །
བློ་ཡི་འདོད་པ་འཇོ་བས་ས་བརྟོལ་གྱི། །
འགྲན་ཟླར་བཟོད་པ་སྨྲ་བའི་རྒྱལ་པོ་ཀྱེ། །
ཡང་ན་
འཇམ་དཔལ་ཁྱོད་སྐུ་མཛེས་པས་ཀུནྡ་དང་། །
གསུང་མཆོག་དབང་པོར་སྙན་པས་ཚངས་པའི་དབྱངས། །
ཐུགས་ཀློང་རྣམ་པར་བཀྲ་བས་འཇའ་འོད་ཀྱི། །
གུར་ཁྱིམ་མཚུངས་པ་ཁྱོད་ལ་བདག་དགའ་འོ། །



59
དཔེའི་སྐྱོན་སེལ་ལས་རྟགས་ཐ་དད་ཀྱང་སྐྱོན་མེད་པ་ནི། དཔེར་ན་
འཇམ་མགོན་ཁྱོད་ནི་ཚངས་པའི་སྲས་མོ་ལྟར།།
རྨོངས་མུན་སེལ་བྱེད་སྒྲོན་མེར་གྱུར་པ་སྟེ། །
རྒྱལ་བའི་ཡུམ་གྱུར་དབྱངས་ཀྱི་རྒྱལ་མོ་ཡང་། །
རྟ་ལྗང་ཅན་བཞིན་སྲིད་པའི་མུན་འཇོམཱ་ཉིད། །
ཡང་ན་
འཇམ་དབྱངས་སྐྱོད་ཚུལ་ཆོས་ཀྱི་དཔལ་མོ་བཞིན། །
འགྲོ་ཀུན་འཁོར་བའི་འཇིགས་ལས་སྐྱོབ་པ་སྟེ། །
རྒྱལ་བའི་ཡུམ་གྱུར་འཕགས་མ་ཏཱ་རེ་ཡང་། །
བདུད་རྩི་བཞིན་དུ་དབུལ་བའི་གདུང་སེལ་ཉིད། །
ཡང་ན་
ཐུབ་དབང་ཁྱོད་ནི་རིན་ཆེན་ཆར་ལྡན་ལྟར། །
འགྲོ་བའི་རེ་སྐོང་ཚད་མར་གྱུར་པ་སྟེ། །
དབུལ་བ་སེལ་བའི་ལྷ་མོ་ནོར་རྒྱུན་མའང་།།
ས་བརྟོལ་བཞིན་དུ་ཇི་ལྟར་འདོད་འཇོ་ཉིད། །



60
ཡང་ན་
སྨྲ་བའི་སེངྒེའི་ཕྲིན་ལས་དབྱངས་ཅན་བཞིན། །
མ་རིག་ཕུང་པོ་སྙིལ་བྱེད་གྱུར་པ་སྟེ། །
དབྱངས་ཀྱི་བདག་ཉིད་ཟླ་བའི་སྲིང་མོ་ཡང་། །
བསིལ་ཟེར་བཞིན་དུ་ལུས་ཅན་ཡིད་དགའ་ཉིད། །
ཚིག་ཐ་དད་ཀྱང་སྐྱོན་མེད་པ་ནི། དཔེར་ན་
ཐུབ་པའི་དབང་པོ་གསེར་གྱི་རི་བདུན་བཞིན། །
ཟད་མེད་གཏེར་གྱི་ཡོན་ཏན་འབྱུང་བའི་ཁུངས། །
རྣམ་དཀར་མཚན་དང་དཔེ་བྱད་བརྒྱད་ཅུ་སོགས། །
སྟོན་ཟླ་གསར་པའི་དཀྱིལ་འཁོར་གཅིག་པུས་མཚོན། །
ཡང་ན་
ཁོ་བོའི་བླ་མ་འཛམ་གླིང་རྒྱན་དྲུག་ལྟར། །
བསྟན་པའི་བྱ་བ་གྲངས་མེད་མཛད་པ་སྟེ། །
ཇི་ལྟ་ཇི་སྙེད་མཁྱེན་པའི་ཡོན་ཏན་རྣམས། །
ཚད་གཞལ་མི་མངའ་ངོགས་ཅན་ཉིད་དང་མཉམ། །



61
61
，
ཡང་ན་
མཚོ་བྱུང་ལྷ་མོ་དཔྱིད་ཀའི་དཔལ་རྣམས་དང་། །
གཞན་ཡིད་འཕྲོག་པར་བྱེད་ལ་མཐུན་པ་སྟེ། །
ཚུལ་ཁྲིམས་རྣམ་པར་དག་པའི་དྲི་ངད་རྣམས། །
མ་ལ་ཡ་ཡི་རླུང་གཞོན་གཅིག་པུས་མཚོན།།
ཡང་ན་
པདྨ་བྱུང་གནས་སྐྱེ་རྒུའི་སྲོག་རྣམས་བཞིན། །
དུས་གསུམ་མགོན་དུ་ཤིན་ཏུ་གཅེས་པ་སྟེ། །
རྣམ་དཀར་ལྷག་བསམ་མཛད་ཕྲིན་བཟང་པོ་སོགས། །
ཚད་མེད་ལྷ་ཡི་རྫིང་རིང་ཉིད་དང་མཉམ། །
དཔེ་དོན་མཆོག་དམན་བྱུང་ཡང་སྐྱོན་མེད་པ་ནི། དཔེར་ན་
རྣམ་གྲོལ་ངེས་པ་ལྔ་དང་ལྡན་པ་བཞིན། །
མདོ་སྔགས་ལམ་ལ་ཞུགས་པའི་བཤེས་གཉེན་མཆོད། །
རྒྱས་བྱུང་མ་ཡི་རྒྱུད་མངས་སྒྲོགས་པའི་ཚུལ། །
དཔྱིད་ཀའི་ཁུ་བྱུག་སྐད་བཞིན་རྣ་ལམ་འཇེབས། །



， 62
ཡང་ན་
འདུན་པའི་རྩེ་ལ་གནས་པའི་དབྱངས་ཅན་བཞིན། །
བསིལ་ཟེར་མཁའ་ལ་ཤར་བའི་ཚུལ་མཛེས་ལ། །
སྤྱན་ཟུང་རྣམ་པར་འཕྲུལ་བའི་རྣམ་འགྱུར་ཡང་། །
ཕུར་ལྡིང་རྐང་དྲུག་བཞིན་དུ་ཀུན་ཏུ་གཡོ། །
ཡང་ན་
དག་པའི་ཞིང་གི་སངས་རྒྱས་སྟོང་རྩ་བཞིན། །
འཕགས་བོད་མཁས་པའི་པཎ་གྲུབ་རབ་ཏུ་མཛེས། །
སྐུ་ལ་མཚན་དཔེའི་བཀོད་པ་ཤར་བའི་ཚུལ།།
མཚེ་འུ ར་པད་དཀར་བཞིན་དུ་ཡིད་ཁར་འོང་། །
ཡང་ན་
རྒྱུ་སྐར་ལམ་གྱི་ལེགས་བྲིས་གཞོན་ནུ་བཞིན། །
གཤིན་རྗེའི་སྲིང་མོ་མནལ་ལམ་མཇལ་བ་མཛེས། །
རྣམ་པར་འཚེར་བ་སྲིད་པའི་མིག་གི་འོད། །
གང་གི་མཚན་བཟང་འོད་ཀྱིས་མོག་མོག་བྱེད། །



གཉིས་པ་དམིགས་བསལ་སྐྱོན་དུ་བརྩི་བ་ནི།དཔེར་ན་
ལུས་ཕྲ་མ་བཞིན་སྐྱེས་པ་དཔའ་རྩལ་ཆེ། །
དངོས་པོ་རྣམས་བཞིན་ལྷ་ལམ་འདུས་མ་བྱས། །
ཝ་སྐྱེས་བཞིན་དུ་སྤྲིན་ཞོན་རྣམ་པར་རྒྱལ། །
བྱང་སེམས་ཇི་བཞིན་སོ་སྐྱེས་རྣམ་པར་གྲོལ། །
ཡང་ན་
སྲིན་མོ་བཞིན་དུ་ཁྲག་འཐུང་སྙིང་སྟོབས་ཆེ། །
ལུས་ཕྲ་རྣམས་བཞིན་དབྱངས་ཅན་བགྲེས་རྒུད་མེད། །
འུག་པ་བཞིན་དུ་ས་སྐྱོང་ཀུན་ལས་མཛེས། །
ཉན་རང་ཇི་བཞིན་ཀུན་མཁྱེན་སྲིད་ལས་རྒྱལ། །
ཡང་ན་
ཨོམ་མཛད་མ་བཞིན་འཕྲོག་བྱེད་གཏོང་སེམས་ཆེ། །
ཁྲོན་པ་རྣམས་བཞིན་སྒྲ་ལྡན་མཐའ་མི་མངོན། །
ནེ་ཙོ་བཞིན་དུ་ལོ་ཙཱ་ངག་སྨྲ་མཁས། །
རི་རྒྱལ་བཞིན་དུ་གངས་རི་མངོན་པར་མཐོ། །



64
ཡང་ན་
ལྷ་མོ་བཞིན་དུ་འཇམ་དབྱངས་སྤོབས་པ་ཆེ། །
དཔྱིད་དཔལ་ཚོགས་བཞིན་གང་སྐྱ་འཕེལ་འགྲིབ་མེད། །
བྱི་ལ་བཞིན་དུ་དགེ་སྦྱོང་འགྲོས་ལ་མཁས། །
བཀའ་བསྟན་བཞིན་དུ་མཁས་པའི་ལེགས་བཤད་ཟབ། །
གསུམ་པ་གཟུགས་ཅན་གྱི་རྒྱན་ནི། བརྗོད་བྱའི་དོན་
དེ་དཔེ་དང་དཔེ་ཅན་ཐ་དད་པའི་འདྲ་མཚུངས་སུ་
མ་བྱས་པར། དཔེ་ཅན་ཉིད་དཔེའི་གཟུགས་སུ་བཀོད་
པ་ཡིན་ཏེ། འདི་ལ་བྱེ་བའི་རྣམ་གྲངས་ཉི་ཤུ་ཡོད་པ་
ལས། དང་པོ་བསྡུས་པའི་གཟུགས་ཅན་གྱི་དཔེ་ནི།
དཔེར་ན་
རྣམ་པར་འགྱིང་བའི་གཤིན་རྗེ་ཀུན་གསལ་ངོས། །
ཞལ་དཀྱིལ་ཆུ་ཁུར་སྨུག་ནག་རབ་འཁྲིགས་ཤིང་། །
ཁྲོ་བའི་གད་རྒྱངས་དབྱར་རྔ་སྒྲོགས་པ་ཡིས། །
ངན་འགྲོའི་སེམས་ཅན་རྣམ་འཕྱོ་ཟུག་རྔུ་སྐྱེད། །



65
ཡང་ན་
ཁྱོད་ཞལ་འོ་མཚོ་མཆུ་སྒྲོས་རྦ་རླབས་གཡོ། །
ཚེམས་ཕྲེང་ངང་ཚོགས་སྤྱན་ཟུང་ཆུ་ཉལ་རྒྱུ། །
མཚན་བཟང་རིན་ཆེན་སྣ་ཚོགས་རབ་བརྒྱན་མ།།
རྒྱལ་བའི་ཡུམ་གྱུར་དབྱངས་ཀྱི་བདག་མོ་ཡིན། །
ཡང་ན་
སྤྲོས་བྲལ་ཆོས་སྐུ་རི་རྒྱལ་མངོན་མཐོ་ཞིང་། །
འདྲེན་བྱེད་ཉི་ཟླ་ཕྱོགས་ཀུན་གཡོ་ཞིང་མཛེས། །
བརྩེ་བའི་ཐུགས་རྗེ་ཆུ་འཁྲིས་འབར་བ་ཡིས། །
ཉོན་མོངས་དུག་ལྔ་རོལ་མཚོ་ངང་གིས་ཞི། །
ཡང་ན་
རབ་དཀར་འཛུམ་ཞལ་སྣང་བྱེད་ཆ་རྫོགས་ཤིང་། །
འོད་འཁོར་དབང་གཞུའི་གུར་ཁྱིམ་ཕུབ་པ་མཛེས། །
དམ་ཆོས་བདུད་རྩིའི་ཆར་རྒྱུན་འབེབ་བྱེད་མ། །
སྒྲ་དབྱངས་ལྷ་མོ་ཁྱོད་ལ་སྙིང་ནས་འདུད། །
，
༤



66
གཉིས་པ་མ་བསྡུས་པའི་གཟུགས་ཅན་ནི། དཔེར་ན་
སྐུ་ཡི་འཁྲི་ཤིང་ལྕང་ལོའི་ཡལ་འདབ་རྒྱས། །
མཆུ་ཡི་མེ་ཏོག་ཚེམས་ཀྱི་ཟེའུ་འབྲུ་དཀར། །
འགགས་མེད་གསུང་གི་སྦྲང་རྩི་ལ་ཆགས་ནས། །
མཇལ་འདོད་དད་པའི་བུང་བ་ཀུན་ཏུ་གཡོ། །
ཡང་ན་
མཛེས་སྡུག་སྐུ་ཡི་ལྗོན་ཤིང་གསར་པ་ལ། །
སོར་མོའི་ཡལ་ག་ཕྱོགས་མཐའ་ཀུན་ཏུ་རྒྱས། །
མཚན་བཟང་དཔེ་ཡི་མེ་ཏོག་རྣམ་བཀྲ་བས།།
ཐེག་པ་གསུམ་གྱི་བུང་བ་ངང་གིས་འཁོར། །
ཡང་ན་
ཟག་མེད་སྐུ་ཡི་གོ་འབྱེད་ཀློང་ཡངས་ཤིང་། །
རབ་དམར་མཆུ་ཡི་ཐུན་མཚམས་ལང་ལོང་གཡོ། །
ཚངས་དབྱངས་དྲུག་ཅུའི་སྒྲ་བརྒྱ་སྒྲོགས་པ་ཡིས། །
སྐལ་ལྡན་ཕོ་མོའི་མགྲིན་སྔོན་ཟློས་གར་བསྒྱུར། །



67 །
ཡང་ན་
ཡིད་འོང་བརླ་ཡི་ཀེང་ཤུ་ཀ་ཡི་སྡོང་། །
ལེ་བརྒན་བྷ་གའི་མེ་ཏོག་གེ་སར་བཅུད། །
མྱང་འདོད་ལིངྒའི་ཅེ་སྤྱང་ལྡེམ་ལྡེམ་འཕར། །
དབང་མེད་སྐྱེད་ཚལ་འདི་ནི་སྙིང་རེ་རྗེ། །
གསུམ་པ་བསྡུས་ཤིང་མ་བསྡུས་པའི་གཟུགས་ཅན་ནི། དཔེར་ན་
གཞུང་རིག་སྒྲ་མང་ཐོས་པའི་ངོགས་ཅན་འཁྱིལ།།
བསམ་པའི་ནོར་བུ་ཀེ་ཏ་ཀ་ཡིས་དྭངས། །
སྒོམ་པ་ཆུ་ཡི་ཤིང་རྟ་རབ་དཀྲུགས་ནས། །
སྲིད་ཞི་སྡུག་བསྔལ་རྒྱ་མཚོའི་ཕ་མཐར་སོན། །
ཡང་ན་
བློ་དང་འཚམས་པར་འཆད་པའི་ས་བརྟོལ་དབང་། ༈
རྩོད་པའི་མཚོན་ཆས་ཕས་རྒོལ་རྣམ་པར་འཇོམས། །
གཞུང་རིག་རྩོམ་པའི་ལེགས་བཤད་བདུད་རྩིའི་རོ། །
འཐུང་འདོད་སྐལ་ལྡན་གཡུ་སྦྲང་རབ་ཏུ་འཚང་།།



68
ཡང་ན་
སྐུ་ཡི་ཆུ་སྒྲོག་བཞིན་རས་ཀུ་མུད་དགྲ། །
སྒྲིབ་གཉིས་རླུང་གི་ཤིང་རྟས་རབ་ཏུ་འཁྱུད། །
གདུང་དབྱངས་དབྱར་རྔ་སྒྲོག་ཅིང་སྤྱན་ཆབ་ཀྱི། །
སྦྲང་ཆར་ལྷུང་བས་བློ་ཡི་ལོ་ཏོག་རྒྱས། །
ཡང་ན་
བརྒྱད་གཉིས་ལང་ཚོའི་གོ་བི་ད་ར་ལས། །
སྲབ་འཇམ་ཞལ་གོས་ལོ་འདབ་རྣམ་པར་གཡོ། །
སྙན་འགྱུར་གསུང་གི་ཆོས་རྔ་ཆེར་སྒྲོགས་པས། །
ཐེག་གསུམ་གདུལ་བྱ་དབྱངས་འདེམས་གླུ་གར་བསྒྱུར། །
བཞི་པ་མཐའ་དག་གཟུགས་ཅན་ནི།དཔེར་ན་
མྱང་མྱང་ལུས་ཀྱི་ག་ཕྲན་གཞོན་ནུའི་རྩེར། །
མཚར་སྡུག་རྫོགས་པའི་ཞལ་གྱི་སྟོན་ཟླ་ཚེས། །
རྣམ་དཀར་སེན་མོའི་རྒྱུ་སྐར་ཕྲེང་བ་ཅན། །
ཚང་སྲས་སྐུ་ཡི་མེ་ཞལ་ལམ་འདི་མཛེས། །



6
ཡང་ན་
ཡིད་འོང་ཞལ་གྱི་ཀུ་མུད་གྱེས་པའི་དབུས། །
མིག་གི་རྐང་དྲུག་གཞོན་ནུ་ཀུན་ཏུ་གཡོ། །
ལེགས་བཤད་གསེར་གྱི་གླེགས་བམ་འདབ་མ་ཅན། །
དབྱངས་ཅན་སྐུ་ཡི་ན་ལ་རྣམ་པར་མཛེས། །
ཡང་ན་
སྤངས་རྟོགས་རྫོགས་པའི་བཞིན་རས་ཉ་གང་ཟླ། །
རིས་མེད་ཐུགས་རྗེའི་འཛུམ་དཀར་འོད་སྟོང་འཕྲོ། །
མངོན་མཐོའི་ངེས་ལེགས་བདུད་རྩིའི་ཕུང་པོ་ཅན། །
བུ་རམ་ཤིང་པའི་གཟུགས་སྐུའི་ཀུན་གསལ་མཛེས། །
ཡང་ན་
དཀར་དམར་མདངས་ལྡན་ཞལ་གྱི་མེ་ཏོག་ངོས། །
ཚེམས་ཀྱི་ཟེའུ་འབྲུ་གཅིག་ཏུ་བསྟར་བའི་ཕྲེང་། །
ལྗགས་ཀྱི་བྷངྒ་གཞོན་ནུ་གཡོ་འགུལ་ཅན། །
ཟླ་བའི་སྲིང་མོའི་སྐུ་ཡི་སྡོང་བུ་མཛེས། །



ལྔ་པ་ཆ་ཤས་གཟུགས་ཅན་ནི། དཔེར་ན
མང་དུ་ཐོས་པའི་ཡལ་འདབ་རབ་ཏུ་བཀྲ། །
ལེགས་པར་བསམ་པའི་མེ་ཏོག་ཆེར་གྱིས་ཤིང་། །
ཏིང་འཛིན་སྒོམ་པའི་འབྲས་བཟང་གཡུར་བ་ལས། །
ལེགས་བཤད་འདོད་དགུ་སྦྱིན་པའི་དགེ་སྦྱོང་ཆེ། །
ཡང་ན་
རྣམ་དཀར་དགེ་བའི་ཆུ་འཛིན་རབ་འཁྲིགས་ཤིང་། །
གནས་ལྔ་རིག་པའི་ལོ་ཐོག་ལེགས་པར་སྐྱེས། །
འཆད་རྩོད་རྩོམ་པའི་མེ་ཏོག་རྒྱས་པ་ལས། །
བློ་ལྡན་གཞོན་ནུ་དགའ་བའི་དཔལ་དུ་ཆས། །
ཡང་ན་
དགྱེས་ཞལ་སྟོན་ཟླའི་དཀྱིལ་འཁོར་ཡོངས་རྫོགས་ཤིང་། །
མཚན་དཔེའི་མུ་ཏིག་ཕྲེང་བས་ལེགས་བརྒྱན་པའི། །
ཟག་མེད་དབྱངས་ཅན་སྐུ་ཡི་མཛེས་སྡུག་འདི། །
མཐོང་བ་ཙམ་གྱིས་སྲིད་ཞིའི་མཐའ་ལས་གྲོལ། །



ཡང་ན་
ཕུལ་བྱུང་མཁྱེན་རབ་དཔྱིད་དཔལ་རབ་རྒྱས་ཤིང་། །
གསུང་རབ་མང་གཟིགས་མིག་གི་གསེར་སྦྲང་ཅན། །
འགྲོ་བ་ཀུན་གྱི་དགའ་བའི་རོ་གཅིག་པུ།། ་
རྣམ་གྲོལ་ཐུབ་པའི་དབང་པོ་དེ་ཁོ་ན། །
དྲུག་པ་ཆ་ཤས་ཅན་གྱི་གཟུགས་ཅན་ནི། དཔེར་ན་
རབ་དཀར་ཚངས་སྲས་མཛེས་སྐུ་ས་འཛིན་ཆེ། །
འཇོ་སྒེག་ཟུར་མིག་གཡོ་ཞིང་འཛུམ་དང་བཅས། །
ཚངས་དབྱངས་སྒྲོག་ཅིང་སྣ་ཚོགས་རྒྱན་གྱིས་སྤྲས། །
ལྟ་བས་མི་ངོམས་མཛེས་སྡུག་རྨད་དུ་བྱུང་། །
ཡང་ན་
དབྱངས་ཅན་བཞིན་རས་པུཎྜ་རཱི་ཀའི་ངོས། །
ཤེས་བྱ་ཀུན་ལ་གཟིགས་པའི་འདྲེན་བྱེད་དང་། །
འགགས་མེད་ལེགས་བཤད་སྒྲོགས་པའི་མགྲིན་གྱི་ངག །
འཛུམ་པས་སྐལ་ལྡན་རྒྱུད་ལ་དགའ་བ་སྟེར། །



72
ཡང་ན་
ཁྱོད་གསུང་ཅ་ཅོ་མི་མངའི་རྒྱུད་མངས་ལ། །
ཚངས་དབྱངས་ཡན་ལག་དྲུག་ཅུ་མི་ལྡན་ཅི། །
ཟག་མེད་ཐུགས་ལས་སྐྱེས་པའི་མཁྱེན་རབ་ཀྱིས། །
ཤེས་བྱ་ཀུན་ལ་འཇུག་ཅིང་ལེན་པར་བྱེད། །
ཡང་ན་
ཚངས་སྲས་ཞལ་གྱི་ག་པུར་འཛིན་པའི་ངོས། །
རབ་ཏུ་དྭངས་པའི་སྤྱན་ཟུར་རྣམ་མཛེས་ཤིང་། །
དམར་ཞིང་སྣུམ་པའི་མཆུ་སྒྲོས་འཛུམ་པ་ལས། །
སྒྲ་དབྱངས་སྙན་འགྱུར་འཛོམས་པའི་ཚུལ་འདི་མཚར། །
བདུན་པ་ཡན་ལག་གཟུགས་ཅན་ནི། དཔེར་ན་གཅིག་གཟུགས་
རབ་ཏུ་སྤྲོ་བའི་འཛུམ་ཞལ་རྣམ་མཛེས་ཤིང་། །
ཐུགས་རྗེའི་ཉི་མ་ཀུན་གསལ་ངོས་ལ་འཁྱམས། །
ཡེ་ཤེས་རང་གཟུགས་ཚུལ་གྱིས་ཕྲིན་ལས་ཀུན། །
གཞལ་ཡས་འགྲོ་ལ་བརྡལ་བའི་རྣམ་ཐར་མཛེས། །



，
གཉིས་གཟུགས་ནི་
འཇིག་རྟེན་ཁམས་འདིར་རྣམ་སྤྲུལ་མང་བྱོན་ཅིང་། །
སྐྱེས་བུ་གསུམ་ལ་བདེན་བཞིའི་ཆོས་འཁོར་བསྐོར། །
གསུང་གི་འབྲུག་སྒྲས་ནམ་མཁའི་ཁྱོན་གང་ཞིང་། །
སྙིང་རྗེའི་ཐུགས་ཀྱི་འཇའ་འོད་ལྷམ་མེར་འཆར། །
གསུམ་གཟུགས་ནི་
ཁྱོད་གསུང་པི་ཝང་རྒྱུད་པ་གཅིག་པ་ལས། །
ལེགས་བཤད་གསེར་གྱི་ཆུ་བོ་ཡ་ལ་ལ། །
ཐུགས་རྗེའི་ལྕགས་ཀྱུས་གདུལ་བྱ་ལ་བཏབ་སྟེ། །
འདྲེན་པར་ནུས་པ་རྒྱལ་བའི་མྱུ་གུ་ཀྱེ། །
མཐའ་དག་གཟུགས་ནི་
དབྱངས་ཅན་ཁྱོད་ཀྱི་སྙིང་གའི་པད་ཚལ་ན། །
མཁྱེན་པའི་ཡོན་ཏན་བུང་བ་ཤོག་རྩལ་ཅན།།
སྙན་འགྱུར་གསུང་གི་རྒྱུད་མང་སྒྲོགས་པ་ཡིས། །
བརྩེ་བའི་ཐུགས་ཀྱི་སྦྲང་ཆར་ཟིམ་ཟིམ་འབེབ། །



14
བརྒྱད་པ་ལྡན་པའི་གཟུགས་ཅན་ནི། དཔེར་ན་
རྣམ་དག་ཞལ་དཀྱིལ་ནམ་མཁའི་ནོར་བུ་ལ། །
སྨིན་འཁྱོག་དབང་པོའི་མཚོན་ཆས་ལེགས་ཀླུབས་ཤིང་། །
ངག་གི་རོལ་མཚོ་རྣམ་པར་རྒྱས་པའི་དབུས། །
རོ་འཛིན་གསེར་མིག་འཁྱིལ་བ་ཀུན་ཏུ་འཕྱོ། །
ཡང་ན་
ཞལ་གྱི་ཐིག་ལེ་ཆུ་ཤེལ་དབང་པོའི་ངོས། །
ནག་ཅིང་སྣུམ་པའི་མིག་གི་རི་བོང་མཛེས། །
ན་བཟའི་ཐུན་མཚམས་དཀྱིལ་ནས་མཚན་བཟང་འོད། །
འཕྲོ་བས་བདག་བློའི་ཀུ་མུད་རབ་ཏུ་གྲོལ། །
ཡང་ན་
དབྱངས་ཅན་ཡལ་ག་ལྔ་པའི་མེ་ཏོག་རྩེར།།
རྒྱུད་མངས་གཡུ་སྦྲང་མྱོས་པས་མགྲིན་གླུ་བླངས། །
མགོར་ཉལ་ཨུ ཀྲལ་གཅིག་ཏུ་འཁྱུད་པའི་དབུས། །
བལྟར་མི་མངོན་པའི་གཙུག་ཏོར་ཟེའུ་འབྲུ་མཚར། །
--



ཡང་ན་
གང་སྐུ་བོ་དྷི་དུ་མའི་འཁྲི་ཤིང་འདི། །
ལང་ཚོའི་ཞ་ལུ་གསར་པ་ཕྱོགས་སུ་རྒྱས། །
ཞལ་གྱི་མེ་ཏོག་ཅི་གར་བཞད་གྱུར་ནས། །
མན་ངག་འབྲས་བུ་སྦྱིན་ཅེས་མཁས་རྣམས་སྒྲོགས། །
དགུ་པ་མི་འོས་པའི་གཟུགས་ཅན་ནི། དཔེར་ན་
ཐགས་བཟང་པུཎྜ་རཱི་ཀའི་ཕྲེང་ཚོགས་དབུས། །
རོ་འཛིན་ཆུ་ཡི་བུད་ཤིང་ལྡེམ་ལྡེམ་འཁྱུག །
འཁྲིལ་ལྡེམ་མིག་གི་རྐང་དྲུག་ཕུར་ལྡིང་ཅན། །
སྨིན་འཁྱོག་བསྐལ་མེ་འཁྲིགས་པའི་ངོས་སུ་འཕྱོ། །
ཡང་ན་ ་
མིག་གི་ཆུ་འཁྲིས་རབ་ཏུ་དམར་བའི་ངོས། །
རྫི་མའི་ནགས་ཀླུང་སྟུག་པོ་རབ་ཏུ་རྒྱས། །
འཛུམ་པའི་མཆུ་སྒྲོས་ངུར་པ་སྒྲ་འབྱིན་དབུས། །
སྨྲ་བའི་འབབ་སྟེགས་སྤུ་རིང་ཀུན་ཏུ་རྒྱུ། །



76
ཡང་ན་
རྒྱལ་ཡུམ་ཁྱོད་སྐུའི་འདབ་བརྒྱ་འབར་བའི་རྩེར། །
མཛེས་ཞལ་སྟོན་ཟླའི་དཀྱིལ་འཁོར་རབ་ཚེས་ཤིང་། །
མཚན་དཔེའི་རྒྱུ་སྐར་སྲད་བུར་བརྒྱུད་པའི་ཕྲེང་།།
ཀནྟ་ལ་ཡི་ནེའུ་གསིང་དཀྱིལ་ན་མཛེས། །
ཡང་ན་
ཁྱོད་ཞལ་ལོ་ཡི་ཤིང་རྟ་རབ་བཞད་པར། །
ཚེམས་ཕྲེང་མར་གྱི་ཞལ་ཟས་རྣམ་པར་དཀར། །
གསུང་དབྱངས་དྲི་ཟའི་གླིང་བུ་བུས་པ་ཡིས། །
སྒེག་འགྱུར་མིག་གི་མདོང་མཐའ་ཟློས་གར་བསྒྱུར། །
བཅུ་པ་མི་མཉམ་པའི་གཟུགས་ཅན་ནི། དཔེར་ན་
མདོ་སྔགས་འཆད་རྩོད་རྩོམ་པའི་དབྱངས་སྙན་ཅིང་། །
མཁྱེན་བརྩེའི་ཆུ་བདག་ལྷ་ཡི་ཕུན་ཚོགས་འཕེལ། །
གཟུགས་སྐུའི་ཆུ་སྐྱེས་དྲི་ཟའི་དབྱངས་འདེམས་ཀྱིས། །
འཇིག་རྟེན་ཁམས་འདིར་ཐར་པའི་དགེ་ཚོགས་བསྐྲུན། །



77
ཡང་ན་
ནག་ཅིང་སྣུམ་པའི་སྨིན་འཁྱོག་རབ་མཛེས་ཤིང་། །
མཆུ་ཡི་གེ་སར་སོས་ཀའི་ཐུན་མཚམས་གཡོ། །
དབྱངས་ཅན་ཁྱོད་ཞལ་སྟོན་ཟླ་གསར་པ་ཡིས། །
མཐོང་ཐོས་དྲན་རེག་སྐྱེ་བོ་ཀུན་ཡིད་འཕྲོག །
ཡང་ན་
ཚངས་སྲས་ཁྱོད་ཞལ་མཁུར་ཚོས་རབ་དམར་ཞིང་། །
མིག་གི་ཨུ ཏྤལ་ཨིནྡྲ་ནཱི་ལ་མཚར།
ཟག་མེད་སྐུ་ཡི་ས་བརྟོལ་རྒྱས་པ་ཡིས། །
གང་འདོད་སྐྱེ་བོ་ཀུན་ལ་ཡིད་དགའ་སྟེར། །
ཡང་ན་
རབ་དཀར་ཡིད་འཕྲོག་ཚེམས་ཕྲེང་རྣམ་བཀྲ་ཞིང་། །
སྨིན་མའི་ནེའུ་གསིང་དགའ་ཚལ་རབ་ཏུ་རྒྱས། །
ཞལ་གྱི་འོ་མཚོ་ཆུ་འཛིན་འཁྲིགས་པ་ཡིས། །
སྐལ་ལྡན་ཕོ་མོའི་གཙུག་ལྡན་ཟློས་གར་བསྒྱུར། །



78
བཅུ་གཅིག་པ་ཁྱད་པར་གྱི་གཟུགས་ཅན་ནི། དཔེར་ན་
ཆུ་ཤེལ་དབང་པོ་བཻཌཱུརྱ་ཡི་ཏོག །
མེ་ཡི་ཁུ་བའི་གཙུག་གི་རྒྱུན་བཀོད་པས། །
སྲོག་ཆགས་རོལ་མཚོ་བསྲུབ་པའི་དོགས་བྲལ་ཞིང་། །
ལྷ་རྣམས་རྒྱལ་མཚན་ཏོག་གིས་ཤིས་གྱུར་ཅིག །
ཡང་ན་
ལྟོ་འགྲོ་གསེར་གྱི་ཉག་ཐག་ཕྲེང་བ་ཅན། །
སྐྱ་རེངས་ནུ་བོའི་མཆུ་སྒྲོས་རྩེར་ལྡན་པས། །
གདེངས་ཀ་ཅན་རྣམས་གཙེ་བའི་སྐབས་བྲལ་ཞིང་། །
འདབ་ཆཊ་ཚོཊ་རྣམས་དགའ་བའི་ཤིས་པ་བསྒྲུབ། །
ཡང་ན་
འཇིག་རྟེན་མགོན་པོའི་ཞབས་སོར་འཕྱང་འཕྲུལ་ནི། །
ཕས་རྒོལ་མུ་སྟེགས་ཀླ་ཀློའི་མགོར་ཉལ་རྩེར། །
བཀོད་ནས་ཉན་རང་ཀུན་དགའི་རྒྱལ་མཚན་ཆེར། །
བཙུགས་པས་འཛམ་གླིང་རྒྱལ་བསྟན་ཁྱབ་གྱུར་ཅིག །



79
ཡང་ན་
བརྒྱད་གཉིས་ལང་ཚོ་ལྡན་པའི་འཇམ་དབྱངས་ཀྱི། །
ཐུགས་ཀྱི་ཡེ་ཤེས་རལ་གྲི་འཕྱར་བ་ན། །
གཡུལ་ངོའི་དམག་ཚོགས་འཇིག་པའི་དོགས་བྲལ་ཞིང་། །
སྐྱེ་འགྲོའི་སེམས་ཅན་དགའ་བའི་ཤིས་པ་བསྒྲུབ། །
བཅུ་གཉིས་པ་འགལ་བའི་གཟུགས་ཅན་ནི། དཔེར་ན་
ཆུ་འཛིན་ཚང་ཚིང་ཁྲོད་དུ་མི་རྒྱུ་ཞིང་། །
མདོངས་ལྡན་ཆགས་པ་འཕེལ་བའི་རྒྱུ་མི་བྱེད། །
སྨྲ་སེང་ཁྱོད་ཐུགས་ལེགས་བཤད་དབྱར་རྔ་ཡིས། །
བདག་གི་བློ་གྲོས་ཉི་མ་གསར་དུ་སྐྲུན། ། ་
ཡང་ན་
རླབས་ཕྲེང་ཅན་གྱི་སྟེང་དུ་མི་འཕྱོ་ཞིང་། །
དཀོན་མཆོག་རིན་ཆེན་ནོར་བུ་མི་བླངས་པས། །
མགོན་པོ་ཁྱོད་ཀྱི་ཐུགས་རྗེའི་མཉན་པ་ཡིས། །
སེམས་ཅན་སྡུག་བསྔལ་རྒྱ་མཚོ་སྐེམ་པར་བྱེད། །



ao
ཡང་ན་
གླིང་བཞི་གྲང་བའི་སྡུག་བསྔལ་མི་སེལ་ཞིང་། །
སྦྲང་རྩིའི་རྒྱལ་མཚན་ཁ་སྦུབས་འགྲོལ་མི་བྱེད། །
དབྱངས་ཅན་ཁྱོད་ཞལ་སྣ་ཚོགས་ཤིང་རྟ་ཡིས། །
གདུལ་བྱའི་ཉོན་མོངས་དུག་ལྔའི་སྲོག་རྣམས་འཕྲོག །
ཡང་ན་
སྲིད་གསུམ་སྐྱེ་རྒུའི་སྲོག་རྣམས་མི་འཕྲོག་ཅིང་། །
དམྱལ་བའི་སེམས་ཅན་ཁྲམ་ལ་མི་སྦྱར་ལ། །
འཇམ་དབྱངས་ཁྱོད་སྐུ་མ་ཧེའི་རྒྱལ་མཚན་གྱིས། །
སྒྲིབ་གཉིས་མ་རིག་ཕུང་པོ་སྙིལ་བར་བྱེད། །
བཅུ་གསུམ་པ་རྒྱུའི་གཟུགས་ཅན་ནི། དཔེར་ན་
འཇམ་དཔལ་དཔའ་བས་ལྷོ་ཡི་ཕྱོགས་སྐྱོང་དང་། །
ཕས་རྒོལ་གཡུལ་ལས་རྒྱལ་བས་ཁྱབ་འཇུག་སྟེ། །
རྣམ་པར་བཀྲ་བས་གཟི་བརྗིད་ཉིན་མོའི་འོད། །
སྙན་པར་གྲགས་པས་འཆི་མེད་ལྷ་ཡི་རྔ་།།



31
ཡང་ན་
འདི་ཕྱི་ཕན་བདེ་གྲུབ་པའི་དམ་པ་འདི། །
མཁས་གྲགས་ཀུན་ལ་ཁྱབ་པས་ལྷ་ལམ་དང་། །
དྲི་ངད་ལྡང་བས་མ་ལ་ཡ་ཡི་རླུང་། ། ་
ལེགས་བཤད་ཡོངས་སུ་རྫོགས་པས་ཆུ་ཤེལ་དབང་། །
ཡང་ན་
མཚན་བཟང་རྣམ་པར་བཀྲ་བས་དབང་པོའི་གཞུ། །
མ་རིག་མགོ་བོ་གཅོད་པས་རལ་གྲི་སྟེ། །
རྫུ་འཕྲུལ་ཀུན་ཏུ་རྒྱུ་བས་རྡོ་རྗེའི་མཆུ། ། ་
ལྟ་ངན་སྲོག་རྩ་གཅོད་པས་བེ་ཅོན་འཆང་། །
ཡང་ན་
གང་སྐུ་འགག་མེད་འཆར་བས་རོ་ཧི་ཏ། ། ་
རང་བཞིན་སྟོང་པས་སྤྲིན་བྲལ་འཆི་མེད་ལམ། །
ཐུགས་རྗེ་ཉེ་རིང་མི་མངའ་པདྨོའི་གཉེན། །
ཟད་མེད་བློ་འདིས་ཆུ་བོ་གངྒའི་རྒྱུན། །



བཅུ་བཞི་པ་སྦྱར་བའི་གཟུགས་ཅན་ནི། དཔེར་ན་
ཡོན་ཏན་རྒྱ་མཚོའི་གསུང་གི་དབྱར་རྔ་ལ། །
མགྲིན་སྔོན་ཅན་གྱིས་རབ་ཏུ་བསྟོད་པར་འོས། །
སྙན་འགྱུར་སྔ་ན་མེད་པའི་ངོ་མཚར་འདི། །
སྒྲ་འཛིན་དབང་པོ་ལྡན་པས་ཉན་པར་རིགས། །
ཡང་ན་
འཇམ་དཔལ་དཔའ་བོའི་མཁྱེན་རབ་གངྒཱའི་རྒྱུན། །
ཐུབ་པའི་དབང་པོ་དགྱེས་པའི་འཛུམ་གྱིས་བསྟེན། །
སྐྱོན་གྱིས་མ་གོས་རྣམ་པར་དག་པའི་དཔལ། །
ལུས་ཅན་བདེ་བར་འཚོ་བའི་གཞི་རུ་ངོམ། །
ཡང་ན་
ལྷ་མོའི་མཁྱེན་རབ་ཀུ་མུད་ཟུམ་པ་འདི། །
སྐལ་ལྡན་བཞིན་གྱི་དཀྱིལ་འཁོར་རྫོགས་པས་གྱེས། །
ལང་ཚོ་རྒྱས་པའི་དྲི་ངད་འཐུལ་བ་ཡིས། །
རཿཡིག་གཉིས་པ་ཀུན་ཏུ་འཁོར་བའི་ཡུལ། །



33
ཡང་ན་
མགྲིན་པ་ལོངས་སྤྱོད་འཁོར་ལོའི་པད་མཚོ་འདི། །
ཡིད་འཕྲོག་ངང་པའི་བུ་མོ་རྩེན་པའི་གནས། །
སྙན་འགྱུར་གླུ་གར་དབྱངས་ཀྱི་ངོ་མཚར་འདི། །
སྒྲ་འཛིན་རྣ་ཡི་དབང་པོས་གསན་པར་རིགས། །
བཅོ་ལྔ་པ་དཔེའི་གཟུགས་ཅན་ནི། དཔེར་ན་
མང་ཐོས་ནམ་མཁའི་གླང་པོ་འཁྲིགས་པ་ལས། །
བསམ་པའི་ལེགས་བཤད་སྦྲང་ཆར་ཉེར་ཕབ་སྟེ། །
སྒོམ་པས་བློ་གསལ་མྱུ་གུ་རབ་བཞད་པའི།།
རྣམ་དཔྱོད་འདི་ནི་དབྱར་ཀའི་དུས་དང་མཚུངས། །
ཡང་ན་
སྨྲ་བའི་ཁྱུ་མཆོག་གཟུགས་སྐུའི་བཀོད་པའི་མདངས། །
རབ་ཏུ་འཚེར་བའི་འོད་སྟོང་གཡོ་བ་འདི། །
རྣམ་བཀྲ་དབང་གཞུས་འཁྱུད་པའི་ཞིང་ཁམས་སུ། །
སྣང་བྱེད་གཞོན་ནུའི་དཔལ་འབྱོར་བཞིན་དུ་མཛེས། །



84
ཡང་ན་
གང་སྐུ་ལང་ཚོ་རྒྱས་པ་བྲི་ཁཎ། །
བློ་ཡི་ཤིང་ལོ་ཀུན་ཏུ་གཡོ་བའི་ཉམས། །
ཕན་བདེའི་དྲི་ངད་སྟོང་གསུམ་གང་བ་ཡིས། །
མ་ལ་ཡ་ཡི་དཔལ་གྱི་དུམ་བུ་མཚུངས། །
ཡང་ན་
ལུང་རྟོགས་ཡོན་ཏན་བྱུར་བུར་གཏམས་པའི་མཚོ། །
ཐུགས་རྗེ་ཟབ་ཡངས་གཏིང་མཐའ་ཀུན་ནས་བྲལ། །
ལྷག་བསམ་ནོར་བུ་རིན་ཆེན་ལྡན་པ་ལས། །
འགྲོ་དོན་རླབས་ཆེན་གངྒ་འཛིན་དང་མཚུངས། །
བཅུ་དྲུག་པ་ལྡོག་པ་ཅན་གྱི་གཟུགས་ཅན་ནི། དཔེར་ན་
རྣམ་སད་ཚོགས་རྣམས་ཡོངས་འདུའི་དཔལ་འབྱོར་ལ། །
རྟག་ཏུ་བསྟེན་ཡང་ཐར་པའི་དགེ་ཚོགས་དབེན། །
བདག་གིས་ལེགས་བཤད་མན་ད་ར་སྟེན་པས། །
གཏན་གྱི་བདེ་མཆོག་བླ་མེད་གང་བུ་རྙེད། །



35
ཡང་ན་
རཿཡིག་གཉིས་པས་འདབ་བརྒྱའི་སྟེང་དུ་འཕྱོ། །
བདག་གིས་མཁྱེན་རབ་འདབ་བརྒྱའི་ཁྲོད་དུ་འཁྱམས། ། ་
དེ་ནི་མི་རྟག་ཆོས་ཀྱི་གཞན་དབང་ཅན། །
ཁྱོད་ནི་སྲིད་གསུམ་དཔལ་གྱི་བདག་མོ་ཡིན། །
ཡང་ན་
གཡུ་སྦྲང་ཀུན་ཏུ་སྦྲང་རྩི་སྤྱོད་པ་ཡིས། །
རེ་ཞིག་མྱོས་ཀྱང་སྐད་ཅིག་ཉིད་ལ་སངས། །
བདག་གིས་བློ་གྲོས་སྦྲང་རྩི་སྤྱོད་པ་ཡིས། །
བྱང་ཆུབ་མ་ཐོབ་བར་དུ་ཡལ་མི་འགྱུར། །
ཡང་ན་
གཤིན་རྗེའི་རལ་གྲིས་སེམས་ཅན་སྲོག་རྩ་གཅོད། །
འཇམ་དཔལ་རལ་གྲིས་ཉོན་མོངས་སྲོག་རྩ་གཅོད། །
དེ་ནི་དམྱལ་བའི་ཁམས་སུ་གྲགས་པ་ཙམ། །
གང་གི་གྲགས་པ་སྟོང་གསུམ་ཁྱོན་གྲུ་གང་། །



36
བཅུ་བདུན་པ་འགོག་པའི་གཟུགས་ཅན་ནི། དཔེར་ན་
འཇམ་དབྱངས་ཁྱོད་ཀྱི་མཁྱེན་རབ་བསིལ་བྱེད་ཀྱིས། །
མ་རིག་གཞོན་ནུའི་འདྲེན་བྱེད་ལོང་གྱུར་ནས། །
གཞན་སྡེའི་དཔུང་གྱི་སྙིང་ལ་བཟོད་དཀའི་ཟུག །
སྟེར་ཕྱིར་མཚན་མོའི་ནོར་བུ་གང་གིས་འགྲུབ། །
ཡང་ན་ ་
རབ་མཛེས་ཚངས་སྲས་སྐུ་ཡི་ས་འཛིན་གྱིས། །
སྲིད་གསུམ་དཔལ་གྱི་ཕུང་པོ་མ་ལུས་ཀུན། །
ཟིལ་གྱིས་གནོན་ཅིང་ལུས་ཅན་ཀུན་གྱི་ཡིད། །
འཕྲོག་ཕྱིར་སྤྲིན་གྱི་སོ་ཅན་ཅི་ཞིག་ལགས།།
ཡང་ན་
ཐུབ་པའི་མཆུ་སྒྲོས་རྦ་རླབས་གཡོ་བ་ཡིས། །
སྐལ་ལྡན་སྡུག་བསྔལ་རྒྱ་མཚོ་སྐེམ་པར་བྱེད། །
རབ་ཐིམ་བར་དུ་འཁོར་བར་སྐྱེ་བའི་སྒོ། །
འགོག་ཕྱིར་ཆུ་ཡི་འཁྲི་ཤིང་ཇི་ལྟར་ཡིན། །



27
ཡང་ན་
དམ་པའི་ལུང་རིགས་རི་དྭགས་མཚན་མ་ཡིས། །
ཕས་རྒོལ་མུ་སྟེགས་རྣམ་པར་སྲེག་བྱེད་པས། །
རབ་དཀར་བསིལ་བའི་བདུད་རྩིའི་ཕུང་པོ་ཞེས། ། ་
འཁོར་བར་གྲགས་པའི་གཏམ་འདི་རྫུན་པར་མཐོང་། །
བཅོ་བརྒྱད་པ་མཉམ་འཇོག་གཟུགས་ཅན་ནི། དཔེར་ན་
ཚངས་སྲས་བློ་ཡི་བདུད་རྩི་མངར་བ་ཡིས། །
དྲན་པ་མྱོས་ཤིང་མི་རྟག་ལམ་དུ་ཐལ། །
ལས་ངན་བསྐལ་པ་གྲངས་མེད་བསགས་པ་ཡིས། །
འཐུང་བའི་སྣོད་དུ་མི་རུང་བ་ཡི་སྐྱོན། །
ཡང་ན་
དབྱངས་ཅན་སྐུ་ཡི་སྟོན་ཟླ་གསར་པ་ཡིས། །
བློ་ངན་ཕལ་ཆེར་སྨག་རུམ་གནས་སུ་འཐུམས། །
གདོད་ནས་ངར་འཛིན་བློ་ཡིས་ཆེར་བསླུས་ཏེ། །
ཕྱི་དངོས་རྟག་དང་བདེན་འཛིན་ཉིད་ཀྱི་སྐྱོན། །



88
ཡང་ན་
ངག་དབང་ལྷ་མོའི་ཞལ་གྱི་སྟེང་འཕུར་གྱིས། །
མོངས་ལྡན་འགའ་ཞིག་ཚ་བའི་རེག་པས་གདུངས། །
རིང་ནས་མི་དགེའི་བྱ་བར་ཆེར་གོམས་ཤིང་། །
བསགས་པའི་ལས་འབྲས་ནུས་མཐུ་ཆེ་བས་ཀྱང་། །
ཡང་ན་
འཇམ་དབྱངས་མཁྱེན་རབ་ཆུ་གཏེར་སྤྱོད་པ་ཡིས། །
ལུས་ཅན་ཀུན་གྱི་ལྟོ་བ་རབ་ཏུ་འཚིག །
སྔོན་ནས་བདེན་འཛིན་སྲད་བུར་འཇུས་པ་ཡིས། །
ཆགས་པས་མྱོས་ཤིང་གཟིར་བ་ཉིད་ཀྱི་སྐྱོན། །
བཅུ་དགུ་པ་གཟུགས་ཅན་གྱི་གཟུགས་ཅན་ནི། དཔེར་ན་
མཛེས་སྡུག་སྐུ་ཡི་ལུས་མེད་ཁང་བཟང་ནས། །
མཁྱེན་བརྩེ་ཆུ་འཛིན་གསར་པའི་དབྱངས་འདེམས་མ། །་
རྣམ་དཔྱོད་བདེ་འཐུང་སོར་མོ་གཡོ་བ་ཡིས། །
རྒྱུད་མངས་དབྱར་རྔའི་ཚངས་དབྱངས་དྲུག་ཅུ་སྒྲོགས། །



89
ཡང་ན་
གང་གི་ལེགས་རྟོགས་སྣང་བྱེད་ས་འཛིན་དབང་། །
ཤེས་བྱ་དབང་གཞུའི་ཆུ་བོ་རབ་འཁྲིགས་ཏེ། །
ལེགས་བཤད་ཆུ་འཛིན་རབ་བསྒོས་ཚང་ཚིང་དུ། །
སྐལ་ལྡན་གར་མཁན་མདོངས་མཐའ་ཟློས་གར་སྒྱུར། །
ཡང་ན་
མཚོ་ལྡན་གཟུགས་སྐུའི་དོ་རའི་སྐྱེད་ཚལ་ནང་། །
རིན་ཆེན་རྒྱུད་མང་ས་བརྟོལ་འདབ་བརྒྱའི་དབུས། །
གསུང་སྙན་རྔ་དབྱངས་རྐང་དྲུག་མྱོས་པའི་གདངས། །
དལ་གྱིས་སྒྲོགས་པའི་ཚུལ་འདི་སྙིང་ལ་འཇེབས། །
ཡང་ན་
དབྱངས་ཅན་སྐུ་ཡི་འཁྲི་ཤིང་ནེའུ་གསིང་དུ། །
སྤྱན་ཟུར་ཆུ་སྐྱེས་དཔྱིད་དཔལ་རྒྱས་པ་ལས། །
ལེགས་བཤད་སྦྲང་རྩིའི་དགའ་སྟོན་ཆ་ཤས་ཙམ། །
ཐོབ་པའི་བློ་གསལ་གཞོན་ནུ་སྐལ་བ་བཟང་། །



so
ཉི་ཤུ་པ་བསྙོན་དོར་གྱི་གཟུགས་ཅན་ནི། དཔེར་ན་
གངས་ལྗོངས་མ་ཡིན་འཆི་མེད་ལྷ་ཡི་གྲོང་། །
ཐུ་མི་མ་ཡིན་བློ་ལྡན་ཕུར་བུ་སྟེ། །
མཁས་གྲུབ་ཚོགས་མིན་ལེགས་བྲིས་འདུས་པའི་དབུས། །
རིག་བྱེད་བསྟན་བཅོས་གཞུང་གི་ངོ་མཚར་སྩལ། །
ཡང་ན་
རྣམ་པར་བཀྲ་འདི་མཚན་བཟང་འབར་བ་ཡི། །
ཁ་དོག་མ་ཡིན་ལྷ་རྒྱལ་མཚོན་ཆ་སྟེ། །
རབ་ཏུ་འཁྲིགས་འདི་སྨིན་མིན་ཀ་དམ་པ། །
སྙན་འགྱུར་གསུང་མིན་དྲི་ཟའི་གླིང་བུའི་དབྱངས། །
， ཡང་ན་
རབ་དཀར་ཁྱོད་སྐུ་མ་ཡིན་ས་འཛིན་དབང་། །
ཆོས་གོས་ངུར་སྨྲིག་མ་ཡིན་ཐུན་མཚམས་གཡོ། །
གང་གི་ལེགས་བཤད་མ་ཡིན་བདུད་རྩི་སྟེ། །
འཁྲི་ཤིང་མ་ཡིན་དབྱངས་ཅན་ལྷ་མོ་ཉིད། །



91
ཡང་ན་
ཞལ་དཀྱིལ་མ་ཡིན་འོ་མའི་ཆུ་ཡི་གཏེར། །
ཐགས་བཟང་ཕྲེང་བ་མ་ཡིན་ངང་པའི་ཚོགས། །
ཞལ་གཡོགས་མ་ཡིན་ཆུ་ཡི་འཁྲི་ཤིང་སྟེ། །
འདྲེན་བྱེད་མ་ཡིན་སྤུ་རིང་ཀུན་ཏུ་གཡོ། །
བཞི་པ་གསལ་བྱེད་ཀྱི་རྒྱན་ནི། རིཊ་དང་བྱ་བ་ཡོན་ཏན་
རྫས་བཞི་པོ་བརྗོད་པའི་ཚིག་དེ་ཚིཊ་བཅད་གཅིག་ལ་སོཊ་
པའི་ངག་དེའི་ཐོག་མཐའ་བར་གསུམ་གང་རུང་ལ་ཡོད་པས་
ངག་ཡོངས་རྫོཊ་ཀྱི་དོན་གསལ་བར་བྱེད་ནུས་པ་ཞིག་སྟེ། འདི་
ལ་ནང་གསེས་ཀྱི་དབྱེ་བ་བཅུ་གཉིས་ཡོད་པ་ལས། དང་པོ་
རིགས་བརྗོད་པ་ཐོག་མའི་གསལ་བྱེད་ནི། དཔེར་ན་
རྣམ་དཔྱོད་རིག་པས་རྒྱལ་བའི་དགོངས་པའི་དོན། །
ཇི་བཞིན་ལེགས་པར་གཏན་ལ་འབེབས་བྱེད་ཅིང་། །
ལོག་པར་རྟོག་པའི་སྐྱེ་བོ་གཟུ་ལུམ་ཚོགས། །
མིང་གི་ལྷག་མ་ཙམ་དུ་བྱེད་པར་འགྱུར། །



92
ཡང་ན་
འཇམ་དཔལ་བློ་གྲོས་ཐོབ་པའི་སྐལ་ལྡན་ཡིད། །
ཤེས་བྱར་རྨོངས་པའི་སྒྲིབ་གཉིས་བྱི་དོར་བྱེད། །
སྲིད་གསུམ་དཔལ་གྱི་ཕུང་པོ་མ་ལུས་ཀུན། །
དེ་དབུ་ཟིལ་གྱིས་གནོན་ཅིང་སྐྱེངས་པར་བྱེད། །
ཡང་ན་
ཡེ་ཤེས་སྤྱན་གྱིས་ཤེས་བྱའི་དངོས་ཀུན་གཟིགས། །
རིས་མེད་ལུས་ཅན་ཀུན་ལ་ལྷག་པར་བརྩེ། །
ཆོས་ཕུང་བརྒྱད་ཁྲི་བཞི་སྟོང་སྟོན་བྱེད་ཅིང་། །
སྒྲིབ་གཉིས་མ་རིག་མགོ་བོ་འབུར་བ་འཇོམས། །
ཡང་ན་
སྨྲ་སེང་དངོས་ཞལ་གཟིགས་པའི་བཤེས་གཉེན་གྱིས། །
བདེན་གཉིས་ཅིག་ཅར་རྟོགས་ཤིང་ལྟ་བ་ལ། །
འཛིན་མེད་ངང་གིས་བསྐྱངས་པའི་སྒོམ་བྱུང་འབྲས། །
གནས་ལུགས་ཆོས་སྐུར་ཤར་བའི་ཚུལ་འདི་མཚར།།



93
གཉིས་པ་བྱ་བ་ཐོག་མའི་གསལ་བྱེད་ནི། དཔེར་ན་
རྩེན་ནོ་ས་མོས་འཁྲིགས་པའི་ངོགས་ཅན་དུ། །
དྲེགས་ལྡན་ངང་པའི་མཉན་པ་ཚོགས་རྣམས་ཏེ། །
གང་གི་མགྲིན་པའི་ནེའུ་སིང་ཉམས་དགའ་བར། །
རྒྱལ་བའི་ཡུམ་གྱུར་དབྱངས་ཀྱི་རྒྱལ་མོས་སོ། །
ཡང་ན་
རྒྱུ་འོ་དགའ་ཚལ་དབུས་ཀྱི་སྒྲ་ལྡན་དུ། །
སྤྱང་གྲུང་གསེར་ཉ་ཕོ་མོའི་ཚོགས་རྣམས་ཏེ། །
གང་གི་མཁྱེན་རབ་ལྷ་ལམ་ཡངས་པ་ལས། །
ལུང་རྟོགས་ཡོན་ཏན་ལོ་ཡི་ཤིང་རྟས་སོ། །
ཡང་ན་
འཁྱམས་སོ་ན་ཁའི་ངོས་ཀྱི་དཔྱིད་དཔལ་དུ། །
རོ་འཛིན་བཅུད་ལ་ཆགས་པའི་གཡུ་སྦྲང་སྟེ། །
ལེགས་པར་རྟོགས་པའི་རྣམ་དཔྱོད་ཁང་བཟང་དུ། །
ལེགས་བཤད་ཡོན་ཏན་ཤིང་རྟ་བཟང་མོས་སོ། །



བྱ4
ཡང་ན་
སྒྲོག་གོ་རླུང་གི་ཤིང་རྟ་རབ་འཁྲིགས་པའི། །
ལྷ་ཡི་རྫིང་རིང་ངོས་སུ་དབྱར་རྔ་སྟེ། །
ཁོད་སྙོམས་དབྱིག་གི་བློ་གྲོས་ངོས་སུ་ཡང་། །
ལུས་ཕྲ་འབྲུག་སྒྲ་མངལ་འཛིན་གླུ་དབྱངས་ལེན། །
གསུམ་པ་ཡོན་ཏན་བརྗོད་པ་ཐོག་མའི་གསལ་བྱེད་ནི། དཔེར་ན་
རབ་དཀར་ཉིད་དོ་རྒྱུ་སྐར་ལམ་གྱི་ཁྱོན། །
ཆུ་ཤེལ་དབང་པོ་ཆ་ཤས་གང་བ་ཡིས། །
རྒྱ་མཚོའི་སྐ་རགས་ཅན་གྱི་ངོས་སུ་ཡང་། །
ཁོར་ཡུག་སྤྲིན་གྱི་སོ་ཅན་ཕྲེང་བས་སོ། །
ཡང་ན་
མཐིང་ཁ་ཉིད་དོ་ཆུ་གཏེར་འཁྲིགས་པའི་ངོས། །
མེ་ཏོག་ཨུཏྤལ་གཞོན་ན་གསར་པ་ཡིས། །
རྣམ་པར་བཀྲ་བའི་ཞལ་གྱི་དཀྱིལ་འཁོར་ཡང་། །
མཐོན་མཐིང་ཟུར་མིག་ཀུན་ཏུ་གཡོ་བས་སོ། །



བྱ5
ཡང་ན་
བསིལ་བ་ཉིད་དོ་མ་ལ་ཡ་ཡི་ཕྱོགས། །
ལག་འགྲོའི་སྙིང་པོ་ཚང་ཚིང་གཏམས་པ་ཡིས། །
ཡངས་དོག་མེད་པའི་གཞལ་ཡས་ཁང་བཟང་ཡང་། །
ཚུལ་ཁྲིམས་དྲི་ངད་ལྡང་བའི་གཟུགས་སྐུས་སོ། །
ཡང་ན་
མཛེས་སོ་ཕུར་བྱེད་རབ་ཏུ་འཁྲིགས་པའི་དབུས། །
ཆ་ཤས་རྫོགས་པའི་སྟོན་ཟླ་གསར་པ་ཡིས། །
དུས་གསུམ་སངས་རྒྱས་ཐམས་ཅད་འདུས་པའི་ཁྲོད། །
ཡེ་ཤེས་རང་གཟུགས་འཇམ་དཔལ་དཔའ་བོས་སོ། །
བཞི་པ་རྫས་བརྗོད་པ་ཐོག་མའི་གསལ་བྱེད་ནི། དཔེར་ན་
མགོན་ཁྱོད་ལུང་རིགས་དཔལ་གྱིས་ཕྱུག་པའི་མཐུས། །
རྒོལ་ངན་མུ་སྟེགས་གཞུང་ལུགས་ཚར་གཅོད་ཅིང་། །
རྒྱལ་བའི་བསྟན་ལ་སྤྲོ་བའི་སྐལ་བཟང་གིས། །
མི་ཕྱེད་དད་པའི་ཤེས་རབ་གསར་པ་སློང་། །



བྱ6
ཡང་ན་
ནམ་མཁའི་རྒྱལ་མཚན་རབ་ཏུ་འཁྲིགས་པ་ཡིས། །
གསེར་གྱི་སྙིང་པོའི་ལོ་ཏོག་རྣམ་པར་རྒྱས། །
གཙུག་ཕུད་ཅན་རྣམས་འཁྲིགས་པའི་འདོད་ཆགས་འཕེལ། །
འཇིག་རྟེན་སོ་ནམ་པ་རྣམས་དགའ་བ་སྐྱེད། །
ཡང་ན་
དབྱངས་ཅན་ཁྱོད་ཀྱི་མཁྱེན་རབ་འབར་བ་ཡིས། །
ལུས་ཅན་རྨོངས་པའི་སྒྲིབ་གཉིས་ཟིལ་གནོན་ཅིང་། །
ལེགས་བཤད་བཅུད་ལ་འཇུག་པའི་སྐལ་བ་ཡིས། །
བློ་གྲོས་མིག་གི་སྒོ་འཕར་གསར་དུ་འབྱེད། །
ཡང་ན་
རྟ་བདུན་དབང་པོ་ཆུ་འཛིན་ལ་བཞོན་ནས། །
རྣམ་པར་བཀྲ་བའི་འོད་སྟོང་ཕྱོགས་སུ་འགྱེད། །
སྦྲང་རྩིའི་རྒྱལ་མཚན་ཡོངས་བཞད་ཀུ་མུད་འཛུམ། །
གླིང་བཞི་མུན་པའི་ཚོགས་རྣམས་དྲུང་ནས་འབྱིན། །



97
རིགས་བརྗོད་པ་བར་གྱི་གསལ་བྱེད་ནི། དཔེར་ན་
འཁོར་བའི་བྱ་བ་སྙིང་པོ་མེད་གཟིགས་ནས། །
ངེས་བྱུང་བསྟན་པའི་སྒོར་ཞུགས་སྐྱེས་བུ་མཆོག །
རིས་མེད་ལུས་ཅན་ཀུན་ལ་བརྩེ་བ་ཡིས། །
ལེགས་བཤད་འདོད་དགུ་འཇོ་བའི་དཔལ་འདི་མཚར། །
པ་ ཡང་ན་
སྤངས་རྟོགས་ཡོན་ཏན་མཐར་སོན་བྱང་ཆུབ་ཅིང་། །
བདུད་བཞི་གཡུལ་ལས་རྒྱལ་ལ་རྫོགས་སངས་རྒྱས། །
སེམས་ཅན་ཀུན་ལ་བརྩེ་བའི་ཐུགས་རྗེ་ཅན། །
ཉེ་རིང་མི་མངའ་འགྲོ་བ་མ་ལུས་བསྐྱབས། །
ཡང་ན་
སྲིད་ཞིའི་བླང་དོར་གནས་ལ་ཆེས་རྨོངས་ཤིང་། །
བརྐམས་ཆགས་མི་དགེའི་ལས་ལ་རབ་སྤྲོ་བའི། །
ལྟ་བ་ལོག་པའི་སྐྱེ་བོ་ཀླ་ཀློ་ཡིས། །
སེམས་ཅན་སྲོག་དབུགས་གནོད་ལ་དགེ་བར་སེམས། །



98
ཡང་ན་ .
སྲབ་འཇམ་ཡངས་པའི་འདབ་གཤོག་ལེགས་ལྡན་ཞིང་། །
མཆུ་སྒྲོས་དམར་བའི་འདབ་ཆགས་སྐད་གཉིས་པ། །
དཀར་སྔོ་དམར་ཕྲེང་འཆང་བའི་མགྲིན་པ་ཅན། །
དགའ་ཚལ་ཁྲོད་དུ་རྒྱུ་ཞིང་གླུ་དབྱངས་ལེན། །
བྱ་བ་བརྗོད་པ་བར་གྱི་གསལ་བྱེད་ནི། དཔེར་ན་
ཤེས་ལྡན་རྣམས་ལ་ལེགས་བཤད་ཟབ་དོན་དང་། །
གཡུ་སྦྲང་རྣམས་ལ་སྦྲང་རྩི་མངར་བ་ཡིས། །
དགའ་བར་བྱེད་དོ་ཀེ་ཀེའི་སྒྲ་ཅན་ཡང་། །
ནམ་མཁའི་རྒྱལ་མཚན་རབ་ཏུ་འཁྲིགས་པས་སོ། །
ཡང་ན་
འཇིག་རྟེན་རྣམ་གཡེངས་འདུ་འཛིའི་བྱ་བ་ཡིས། །
ཐར་འདོད་རྣལ་འབྱོར་རྣམས་ལ་དུག་ཏུ་འགྱུར། །
ཟས་ནོར་ལོངས་སྤྱོད་ཕུན་་་སུམ་ཚོགས་པ་ཡང་། །
ཆུ་ཤིང་བཞིན་དུ་སྙིང་པོ་མེད་པར་མཐོང་། །



99
ཡང་ན་
ཚངས་སྲས་ལྷ་མོ་མཚན་བཟང་དཔེ་བྱད་དང་། །
འབྱུང་པོ་འཛིན་མ་དཔྱིད་དཔལ་སྣ་ཚོགས་ཀྱིས། །
སྒེག་པར་བྱས་སོ་བློ་ལྡན་མཁས་པ་ཡང་། །
ཟད་མེད་ལེགས་བཤད་རིན་ཆེན་གཏེར་གྱིས་སོ། །
ཡང་ན་
--
རྒྱུ་སྐར་ལམ་དུ་ཆུ་ཤེལ་དབང་པོ་དང་། །
འཇིག་རྟེན་ཁམས་སུ་ཤཱཀུའི་བསྟན་པ་ཡིས། །
མཛེས་པར་བྱེད་དོ་སྣ་ཚོགས་ཤིང་རྟ་ཡང་། །
རྒྱན་ཆ་ནོར་བུ་རིན་ཆེན་ཕྲེང་བས་སོ། །
ཡོན་ཏན་བརྗོད་པ་བར་གྱི་གསལ་བྱེད་ནི། དཔེར་ན་
གཏིང་མཐའ་བྲལ་བའི་རླབས་ཕྲེང་ཅན་གྱི་ཁྲོད། །
མེ་ཏོག་ཨུཏྤལ་ཚང་ཚིང་འཁྲིགས་པ་ནི། །
སྔོ་སྐྱར་སྣང་ངོ་དུག་ཆུ་ཧ་ལ་ནག །
འཐུང་བས་སྔོན་དམར་ཅན་གྱི་མགྲིན་པ་ཡང་། །



109
ཡང་ན་
རྒྱ་མཚོའི་སྐ་རགས་ཅན་གྱི་ཁྱོན་ཡངས་སུ། །
རྐང་འཐུང་དཔྱིད་དཔལ་ལང་ཚོ་རྒྱས་པའི་མདངས། །
རྣམ་པར་བཀྲ་འོ་ཚངས་སྲས་ལྷ་མོའི་ཞལ། །
མཇལ་བའི་སྐལ་ལྡན་ཕོ་མོའི་ཤེས་རབ་ཀྱང་། །
ཡང་ན་
ཁ་ཞེང་མེད་པའི་འཆི་མེད་ལམ་ཡངས་པོར།།
ཐུན་མཚམས་ཆུ་འཛིན་ཕྲེང་བ་གསར་པའི་མདོག །
དམར་འོད་ཉིད་དོ་རྣམ་སྦྱར་འཛིན་པ་རྣམས། །
འདུས་པས་གསེར་གྱི་སྙིང་པོའི་ངོས་སུ་ཡང་། །
ཡང་ན་
ལང་ཚོ་རྒྱས་པའི་འདབ་བརྒྱ་གཞོན་ནུའི་རྩེར། །
ཀུན་ཏུ་བཅུད་ལ་ཆགས་པའི་གཡུ་སྦྲང་ནི། །
ནག་པོར་སྣང་ངོ་གཡུལ་ངོར་ཞུགས་པ་ཡི། །
སྐྱེས་པ་དཔའ་བོ་རྣམས་ཀྱི་བཞིན་རས་ཀྱང་། །



101
རྫས་བརྗོད་པ་བར་གྱི་གསལ་བྱེད་ནི། དཔེར་ན་
དབུ་སྐྲ་ལྕང་ལོ་མཐོན་མཐིང་ཟུར་ཕུད་ཀྱི། །
ཅོད་པན་ལེགས་པར་ལྡན་པའི་མཚོ་བྱུང་མ། །
གང་འདུལ་སྐུར་སྤྲུལ་ཆོས་ཀུན་གླུར་ལེན་ནས། །
སྐལ་བཟང་བློ་ཡི་འདོད་པ་ཅི་ཡང་འཇོ། །
ཡང་ན་
འཆད་རྩོད་རྩོམ་པས་རྒྱལ་བསྟན་ལེགས་སྤེལ་ཞིང་། །
སྙན་ངག་མངོན་བརྗོད་སྨྲ་ལ་ཟླ་བྲལ་བའི། །
སློབ་དཔོན་དཎྜིས་ཁ་བ་ཅན་གྱི་ལྗོངས། །
སྙན་ངག་ཚིག་གི་དོ་ཤལ་ཕྲེང་བས་གཡོགས། །
ཡང་ན་
ཀུན་གྱི་ཡིད་དུ་འོང་བ་དཔྱིད་ཀའི་དཔལ། །
སྐྱེ་བོ་སྒེག་འཆོར་ཅན་གྱི་རྩེན་ན་ཡང་། །
མེ་ཏོག་དེ་ཉིད་ལྷག་པའི་ལྷར་དབུལ་ན། །
ལུས་ཅན་བསོད་ནམས་གྲངས་མེད་གསོག་པའི་རྫས། །



102
s
ཡང་ན་
རྟ་ལྗང་དབང་པོ་རྒྱུ་སྐར་ལམ་གྱི་རྒྱན། །
ར་ཧུ་ལ་ཡིས་ཟས་སུ་ལོངས་སྤྱད་ཀྱང་། །
འཆི་བར་མི་འགྱུར་འཛམ་གླིང་ཡངས་པའི་ཁྱོན། །
རྣམ་པར་བཀྲ་བའི་འོད་ཟེར་ལྷག་པར་མཛེས། །
རིགས་བརྗོད་པ་མཐའི་གསལ་བྱེད་ནི། དཔེར་ན་
འགའ་ཞིག་ཚེ་འདིའི་བྱ་བ་རིང་སྤངས་ནས། །
མི་སྨྲ་དབེན་པའི་ནགས་སུ་བརྟུལ་ཞུགས་འཛིན། །
ལ་ལ་འཆད་རྩོད་རྩོམ་པས་འགྲོ་བ་རྣམས། །
རྗེས་སུ་འཛིན་པ་དེ་དག་གཏན་གྱི་མགོན། །
ཡང་ན་
ཆུ་འཛིན་འཁྲིགས་པས་ཆར་རྒྱུན་ཀུན་ཏུ་འཐོར། །
དབྱར་རྔ་སྒྲོག་ཅིང་མདོངས་མཐའ་གར་གྱིས་བྲེལ། །
ལུས་ལ་ཚ་གདུང་རེག་པ་འཕེལ་བ་སོགས། །
འདོད་ལྷའི་དཔུང་ལས་གཞན་དུ་སུ་ཞིག་མཆིས། །



103
ཡང་ན་
བདུད་སྡེའི་དཔུང་ཚོགས་རབ་ཏུ་རྨོངས་བྱེད་ཅིང་། །
སྐལ་ལྡན་ཡིད་ལ་རྣམ་དཔྱོད་གསར་དུ་སྤེལ། །
མཚན་དཔེའི་འོད་འཕྲོ་སྙན་ཚིག་མཆོག་སྟེར་བ། །
དབྱངས་ཅན་ངག་གི་དཔལ་མོ་ལས་གཞན་སུ། །
ཡང་ན་
ཚངས་དང་བརྒྱ་སྦྱིན་ཡོན་མཆོད་འབྲེལ་བ་དང་། །
སྐལ་ལྡན་འཁོར་བཟང་སྒོ་གསུམ་འདུད་པ་སོགས། །
ཆོས་ཕུང་མ་ལུས་འབྱུང་བའི་གནས་གཅིག་པུ། །
ཚད་མའི་སྐྱེས་བུ་དག་ལས་གཞན་དུ་ཅི། །
བྱ་བ་བརྗོད་པ་མཐའི་གསལ་བྱེད་ནི། དཔེར་ན་
མཚན་མོའི་ནོར་བུས་ནགས་ཀྱི་ཀུ་མུད་དང་། །
ཆུ་འཛིན་ཕྲེང་བས་གཙུག་ལྡན་ཆགས་པའི་ཁ། །
ཤཀྱ་སེངྒེས་ཆོས་ཕུང་བརྒྱད་ཁྲིའི་སྒོ། །
ཤེས་རབ་འཁོར་ལོས་བློ་ཡི་སྒོ་འཕར་འབྱེད། །



104
ཡང་ན་
ལོ་ཡི་ཤིང་རྟས་རྒྱུ་སྐར་ཕྲེང་བའི་ཚོགས། །
མ་ལ་ཡ་ཡི་རླུང་གིས་ཚ་གདུངས་དང་། །
གཉའ་རལ་ཅན་གྱིས་རི་དྭགས་འདུས་པའི་དབུས། །
ལྷ་མོས་མཁས་རློམ་མཐའ་དག་ཟིལ་གྱིས་གནོན། །
ཡང་ན་
ནམ་མཁའི་གླང་པོས་ས་གཞིའི་ལོ་ཏོག་དང་། །
དཔྱིད་དཔལ་སྦྲང་རྩིས་རྐང་དྲུག་བུང་བའི་ལུས། །
འདོད་པའི་མདའ་ཡིས་ཕོ་མོའི་འདོད་ཆགས་རོ། །
འཇམ་དཔལ་བློ་ཡིས་བདག་བློ་གསར་དུ་རྒྱས། །
ཡང་ན་
ནམ་མཁའི་རྒྱལ་མཚན་འཁྲིགས་པས་གྲུ་ཆར་དང་། །
མགྲིན་སྔོན་རལ་པའི་ཚོགས་ལས་གངྒཱའི་རྒྱུན། །
ཟླ་ཤེལ་ལས་ནི་འཆི་མེད་བདུད་རྩིའི་རོ། །
བློ་ལྡན་མཁས་པའི་ངག་ལས་ལེགས་བཤད་བབས། །



105
ཡོན་ཏན་བརྗོད་པ་མཐའི་གསལ་བྱེད་ནི། དཔེར་ན་
རི་བོང་གཟུགས་བརྙན་འཆང་བའི་ཆུ་ཤེལ་དབང་། །
མེ་ཏོག་པུཎྜ་རཱི་ཀས་ཆུ་གཏེར་ངོས། །
ལང་ཚོ་རྒྱས་པའི་མཐུ་ཡིས་ཁོ་བོ་ཡི་། །
ལུས་དང་གདོང་གི་ཟེའུ་འབྲུ་རབ་ཏུ་དཀར། །
ཡང་ན་
ལེགས་བྲིས་དབུས་ན་གྲགས་པའི་མུ་ཁྱུད་དང་། །
འཕགས་པའི་ཡུལ་དུ་ཙནྡྲ་གོ་མི་མཆོག །
གངས་ལྗོངས་སྐད་གཉིས་སྨྲ་བ་ཡོངས་ཀྱི་ཁྲོད། །
ཤོང་སྟོན་ལོ་ཙཱའི་རྣམ་དཔྱོད་རབ་ཏུ་མཛེས། །
ཡང་ན་
གཉིས་སྐྱེས་སྐར་ཚོགས་བཅས་པས་ལྷ་ལམ་ངོས།།
དཔྱིད་དུས་རབ་བསྒོས་སྐྱེས་ཀྱིས་ས་འཛིན་སྤོ། །
གཞོན་ནུའི་ལང་ཚོ་ཡོལ་བའི་ཚོན་མདངས་ཀྱིས། །
རྒན་པོའི་མགོར་ཉལ་འདི་ནི་རབ་ཏུ་དཀར། །



106
ཡང་ན་
མེ་ཞལ་ལམ་ལ་ལྷ་རྒྱལ་མཚོན་ཆ་དང་། །
སྐྱེད་མོས་ཚལ་དུ་རྨ་བྱའི་སྤུ་མདོག་སྟེ། །
ཚངས་དབྱངས་ལྷ་མོ་ཁྱོད་ཀྱི་བཞིན་རས་ལ། །
རབ་ཏུ་འཁྲིགས་པའི་སྨིན་མ་རྣམ་པར་བཀྲ། །
རྫས་བརྗོད་པ་མཐའི་གསལ་བྱེད་ནི། དཔེར་ན་
པུ་ལོ་མ་དགྲའི་ཡིད་དབང་འཕྲོག་བྱེད་ཅིང་། །
མཐོང་ཐོས་དྲན་རེག་བསོད་ནམས་བསག་པའི་གཞི། །
ཐུབ་པའི་རིང་བསྲེལ་མཆོད་སྡོང་གྲངས་མེད་ཅིག །
ལྷ་མིའི་རྟེན་དུ་ཡོད་པ་ཨ་ཤོ་ཀ །
ཡང་ན་
སྤྲུལ་པའི་ཚུལ་གྱིས་འཕཊ་པའི་ཡུལ་བརྟོལ་ནས། །
ཟླ་མེད་རྒྱལ་བའི་བསྟན་པ་རིན་པོ་ཆེ། །
མ་ལུས་ཐུཊ་སུ་ཆུད་ནས་གངས་ལྗོངས་སུ། །
སྔོན་མེད་རིག་ལམ་གསར་སྤེལ་སམ་བྷོ་ཊ།།



107
ཡང་ན་
མཐོང་བ་ཙམ་གྱིས་ཡིད་དགའ་འཕེལ་བྱེད་ཅིང་། །
ལུས་སྟོབས་གཟི་བརྗིད་རླུང་རྟ་རྒུད་པའི་རྒྱུ། །
དོན་མེད་འཁྲུག་རྩོད་སྡུག་བསྔལ་མཐའ་དག་གི །
གཞི་དང་རྩ་བར་གྱུར་པ་ལུས་ཕྲ་འོ། །
ཡང་ན་
མཇལ་མོད་ལུས་ཅན་ཀུན་གྱི་ཡིད་འཕྲོག་ཅིང་། །
ཟབ་གསལ་མྱུར་བའི་བློ་གྲོས་འབྱུང་བའི་ཁུངས། །
དུས་གསུམ་རྒྱལ་བ་སངས་རྒྱས་ཐམས་ཅད་ཀྱི། །
ཡེ་ཤེས་རང་གཟུགས་སྨྲ་བའི་ཁྱུ་མཆོག་གོ །
ཡང་ན་
འགའ་ཞིག་གྲོང་ཆོས་བྱེད་དེ་འགྲོ་དོན་མཛད། །
ལ་ལ་སྒོམ་པར་བརྩོན་ཞིང་དབེན་པ་བརྟེན། །
གང་གི་མགྲིན་པ་ལོངས་སྤྱོད་འཁོར་ལོ་ཡིས། །
ཚངས་དབྱངས་དྲུག་ཅུའི་གླུ་ལེན་ཟླ་མཛེས་མ། །



108
ཡང་ན་
དབུ་སྐྲ་ལྕང་ལོ་ཟུར་ཕུད་ལྔ་གཡོ་ཞིང་། །
ཤེས་རབ་རལ་གྲི་གླེཊ་བམ་ཕྱག་ཏུམཛེས། །
ལི་ཁྲིའི་དཔལ་མངའ་གཞོན་ནུའི་ཚུལ་འཆང་ནས། །
གཞན་དོན་མཛད་པ་འཇམ་དཔལ་སྨྲ་སེང་ཡིན། །
ཡང་ན་
ལ་ལ་འཆད་རྩོད་རྩོམ་པས་གཞན་རྗེས་འཛིན། །
ཁ་ཅིག་སྲོག་གཅོད་ཤ་ཁྲག་དམར་གྱིས་མཆོད། །
ཐད་ཀར་འབྲས་བུ་སྔགས་ཀྱི་ལམ་སྟོན་པ། །
སློབ་དཔོན་ཆེན་པོ་པདྨ་བྱུང་གནས་ཡིན། །
ཡང་ན་
ལུས་ཀྱི་ཚ་གདུང་རེག་པ་ཀུན་འཕྲོག་ཅིང་། །
ནམ་མཁའི་གླང་པོ་འཁྲིགས་པས་ཆར་རྒྱུན་གཡོ། །
གཙུག་ཕུད་ཅན་རྣམས་སྙིང་ལ་དགའ་བའི་དཔལ། །
སྟེར་བྱེད་ཀུན་གསལ་ལམ་གྱི་དབྱར་རྔའི་སྒྲ། །



105
གཉིས་པ་ཕྲེང་བའི་གསལ་བྱེད་ནི། དཔེར་ན་
འཇམ་དཔལ་དཔའ་བོའི་ཐུཊ་རྗེས་རྒྱལ་བའི་བློ། །
རབ་ཏུ་རྒྱས་ཤིང་དེ་ཡིས་ཇི་སྙེད་ཆོས། །
དེས་ནི་གཞན་ཕན་བྱང་ཆུབ་སེམས་ཀྱི་་༌་ཐུགས། །
དེས་ཀྱང་རིས་མེད་ཀུན་ལ་བརྩེ་དགའི་དཔལ། །
ཡང་ན་
སྨུག་ནག་ཚང་ཚིང་འཁྲིགས་པའི་ཆུ་འཛིན་གྱིས། །
དཔྱིད་དཔལ་ཚ་བས་ཉོག་པའི་གདུངས་བ་སེལ། །
དེ་ཡིས་གསེར་སྦྲང་སྐོམ་པས་གདུངས་བའི་བློ། །
དེས་ཀྱང་མགྲིན་པའི་སྐད་ཀྱི་རྩ་མདུད་རྣམས། །
ཡང་ན་
རྒྱལ་བའི་མ་མའི་སྤོབས་པས་བདག་གི་བློ། །
རབ་ཏུ་རྒྱས་དེས་ལུང་རྟོགས་ཡོན་ཏན་ཏེ། །
དེས་ནི་འཆད་རྩོད་རྩོམ་པའི་ལེགས་བཤད་གཏེར། །
དེས་ཀྱང་ལུས་ཅན་ཀུན་གྱི་ཕན་དང་བདེ། །



110
ཡང་ན་
རྒྱལ་བའི་རྣམ་ཐར་མཐོང་བས་དད་པའི་ཡིད། །
རབ་ཏུ་འཕེལ་དེས་རྣམ་དཀར་དགེ་བའི་སོན། །
དེས་ནི་རྟོགས་པའི་མྱུ་གུ་གསར་རྡོལ་ཏེ། །
དེས་ཀྱང་ངོ་མཚར་གཏན་བདེའི་འབྲས་བུ་མཆོག །
གསུམ་པ་འགལ་དོན་གསལ་བྱེད་ནི། དཔེར་ན་
མཚན་དཔེས་ཡོངས་སུ་འཁྱུད་པའི་འཇོ་སྒེག་ཅན། །
ངག་དབང་ལྷ་མོའི་མཛེས་སྡུག་མཐོང་བ་འདིས། །
མ་རིག་རྨོངས་པའི་མུན་ནག་འཇོམས་པ་དང་། །
ཤེས་བྱའི་གནས་ལུགས་ལྟ་བའི་བློ་མིག་རྒྱས། །
ཡང་ན་
ཚེ་འདིའི་བྱ་བ་ཐམས་ཅད་བློས་བཏང་ནས། །
དབེན་པའི་གནས་སུ་འཁྱམས་པའི་རྣལ་འབྱོར་པས། །
རི་སུལ་འགེང་དུས་ནག་པོ་བདུད་ཀྱི་ཕྱོགས། | ་
ཉམས་ཤིང་དཀར་ཕྱོཊ་ལྷ་རྣམས་དར་བར་བྱས། །
T



11 1
ཡང་ན་
གདོད་ནས་སྤངས་རྟོགས་ཡོན་ཏན་རྩེར་སོན་པའི། །
ཆོས་སྐུའི་སྣང་བརྙན་ཡིད་ལ་འཆར་བའི་མོད། །
དཀོན་མཆོག་གསུམ་ལ་དད་པ་ཆེར་བསྐྱེད་ཀྱང་། །
འཇིག་རྟེན་ལྷ་ལ་ཞེན་པའི་རྣམ་རྟོག་ཡལ། །
ཡང་ན་
སྣང་སྲིད་འཁོར་འདས་འདུས་པའི་ཆོས་རྣམས་ཀུན། །
ཐུབ་པས་རྫུན་པར་གསུངས་པའི་ལེཊ་བཤད་ཀྱིས། །
ཁོ་བོའི་རྣམ་དཔྱོད་མྱུ་གུ་གསར་བཞད་ཀྱང་། །
མུ་སྟེགས་ལྟ་བ་ངན་པ་ཕལ་ཆེར་ཉམས། །
ཡང་ན་
རྒྱལ་བའི་བཀའ་བསྟན་ཤིན་ཏུ་ཟབ་ན་ཡང་། །
འཇམ་དབྱངས་ཡིད་ལ་དྲན་པའི་བཀའ་དྲིན་གྱིས། །
རང་གི་དོགས་ཟོན་ནང་ནས་ཆོད་མོད་ཀྱི། །
སོམ་ཉིའི་ལམ་དུ་ལྷུང་པའང་མང་དུ་སྣང་། །



112
ཡང་ན་
ཐོག་མེད་དུས་ནས་འཁོར་བར་འཁྱམས་ན་ཡང་། །
དགེ་སྦྱོང་ཆེན་པོའི་བདེན་བཞིའི་ཆོས་འཁོར་གྱིས། །
སྲིད་པའི་ནོར་ལ་བརྐམས་པའི་བློ་ཟད་ཅིང་། །
མཉམ་མེད་རྒྱལ་སར་བགྲོད་པའི་བློ་གྲོས་རྒྱས། །
བཞི་པ་དོན་གཅིག་གསལ་བྱེད་ནི། དཔེར་ན་
སྙིཊ་དུས་མུན་སྤྲུལ་བྱིས་པའི་བློ་ཅན་འགས། །
ཆོས་མིན་ལོག་པར་གཡེམ་ལ་ཆེས་བརྩོན་ཞིང་། །
སྔར་མེད་རིག་ལམ་ངན་པའི་སྲོལ་འབྱེད་ནས། །
བསྟན་པའི་དགྲ་རུ་འཇུག་ལ་སེམས་འདི་སྐྱོ། །
ཡང་ན་
འགྲོ་བའི་མགོན་པོ་བུ་རམ་ཤིང་པ་ཡིས། །
རྒྱལ་སྲིད་དཔལ་ལ་གཤེད་མའི་ཚུལ་མཐོང་ཞིང་། ། ་
ངེས་པར་བྱུང་ནས་ལོ་དྲུག་དཀའ་ཐུབ་སྤྱད། །
བདུད་བཅོམ་མངོན་པར་རྫོཊ་ལ་ཨེ་མ་མཚར།།



113
ཡང་ན་
གཞུང་རིག་ཀུན་ལ་སྦྱངས་པ་མཐར་སོན་ཀྱང་། །
ང་རྒྱལ་དྲེཊ་པས་མི་འགོས་ཁེངས་བསྐྱངས་ཤིང་། །
གཞན་ལ་གུས་པས་གཟེངས་བསྟོད་ཕྱོཊ་བཅུར་སྒྲོཊ། །
ལུས་ཅན་ཀུན་གྱིས་བཀུར་བའི་གཞི་རུ་ངོམ། །
ཡང་ན་་ ་་་
ནམ་མཁའི་གླང་པོ་རབ་ཏུ་འཁྲིཊ་པ་ཡིས། །
ཕྱོཊ་བཅུའི་རྣམ་དཀར་སྣང་བའི་གོ་སྐབས་འཕྲོག །
ཉི་ཟླ་སྐར་ཚོགས་བགྲོད་པའི་ལམ་བཀག་ནས། །
གཙུག་ཕུད་ཅན་གྱི་སྙིང་ལ་ཟུག་རྔུ་སྟེར། །
ལྔ་པ་སྦྱར་བའི་གསལ་བྱེད་ནི། དཔེར་ན་
འཛམ་གླིང་ཡོངས་ལ་འོད་ཟེར་ཆེར་འཕྲོས་ཤིང་། །
ཕན་བདེའི་འབྱུང་གནས་མཆོག་ཏུ་ཡ་མཚན་ཅན། །
ནམ་མཁའི་ནོར་བུ་འཕུར་བྱེད་དབུས་ན་བརྗིད། །
དགེ་སྦྱོང་ཆེན་པོ་དད་པ་རྒྱ་མཚོའི་ངོར།
，་ ་
，



114
ཡང་ན་
རྣམ་དཀར་དགེ་བའི་མཐུ་ལས་རབ་འཕོས་ཤིང་། །
འདོད་འཇོའི་ཡོན་ཏན་རྫོཊ་པའི་ངོ་མཚར་ཅན། །
ས་བརྟོལ་ལྗོན་པ་ལྷ་ཡི་རྒྱན་དུ་ངོམ། །་
ཟས་གཙང་སྲས་པོ་སྐལ་ལྡན་འགྲོ་ལ་འོ། །
ཡང་ན་
ངོགས་ཅན་ལས་བྱུང་དཀྱིལ་འཁོར་ཆེས་བཀྲ་ཞིང་། །
རབ་མཛེས་མཚན་དཔེའི་འོད་ཀྱི་རང་གཟུགས་ཅན། །
སྣར་མའི་བདག་པོ་རྒྱུ་སྐར་ལམ་དུ་གནས། །
ཟླ་བའི་སྲིང་མོ་ཁོ་བོའི་ཡིད་ལ་འོ། །
ཡང་ན་
འཕེལ་འགྲིབ་གཡོ་འགུལ་མེད་པར་རབ་བརྟན་ཅིང་། །
མངོན་མཐོ་གཟི་བྱིན་ཕུན་སུམ་ཚོགས་པའི་དཔལ། །
རིན་ཆེན་རྡུལ་བརྩེགས་རོལ་པའི་མཚོ་ཡིས་བསྐོར། །
ས་ཡི་ཚངས་པ་མདུན་ན་འདོན་གྱིས་སོ། །



115
ལྔ་པ་སྐོར་བ་ཅན་གྱི་རྒྱན་ནི། སྔར་བཤད་མ་
ཐག་པའི་གསལ་བྱེད་ཀྱི་ཐོག་མཐའ་བར་གསུམ་
གྱི་གནས་གང་རུང་ཉིད་དུ་དོན་ནམ་ཚིག་གམ་
གཉིས་ཀ་བཟོས་ཏེ་བརྗོད་པ་སྟེ། འདི་ལ་
དབྱེ་བ་གསུམ་གྱི་དང་པོ་དོན་སྐོར་ནི།
， ་ དཔེར་ན་
གཞན་ལ་འཆད་པའི་ལེགས་བཤད་ཐོས་པ་དམན། །
མཁས་པར་རྩོད་པའི་ཀུན་སློང་བསམ་པ་ངན། །
གཞུང་རིག་བསྟན་བཅོས་རྩོམ་པའི་སྒོམ་པ་ཆུང་། །
ལས་འབྲས་ལོག་པར་ལྟ་བའི་རྣམ་དཔྱོད་བླུན། །
ཡང་ན་
ན་ཕྲ་བྱིས་པའི་དུས་ནས་བྲི་ཀློག་སྦྱངས། །
ཕ་མས་བསྐུལ་བཞིན་རིག་པའི་གནས་ལྔ་བསླབས། །
བག་ཆགས་འཇོག་ཕྱིར་ལེཊ་སྦྱར་སྐད་ལ་བརྩོན། །
བསྟན་པ་སླར་གསོའི་སེམས་ཀྱིས་གཞུང་ལུཊ་མཇལ། །



116
ཡང་ན་
གྲིབ་མའི་ལུས་ཀྱིས་ཀུནྡའི་གེ་སར་བཞད། །
སྣ་ཚོགས་ཤིང་རྟས་པདྨའི་ཁ་སྦུབས་གྲོལ།།
སྤྲིན་གྱི་མྱུ་གུས་ས་གཞིའི་ལོ་ཏོག་རྒྱས། །
ཐུབ་པས་ཨུ་དུམ་ཝ་ར་རྣམ་པར་བྱེ། །
ཡང་ན་
དབྱངས་ཅན་མགྲིན་པར་བསྟེན་པས་ཡིད་དགའ་བརྟས། །
གཞུང་རིག་ཀུན་ལ་སྦྱངས་པས་སྤོབས་པ་རྒྱས། །
རྩེ་གཅིག་ཏིང་འཛིན་གྲུབ་པས་ཉམས་རྟོགས་འཕེལ། །
ཚེ་གཅིག་སངས་རྒྱས་ཐོབ་ལ་འགྲོ་དོན་ཆེ། །
གཉིས་པ་ཚིག་སྐོར་ནི། དཔེར་ན་
ཚེ་འདིར་སྙན་གྲཊ་འདོད་པའི་སྐྱེ་བོ་རྣམས། །
ཡིད་ལ་ཆོག་ཤེས་མི་བཟོད་གདུང་བ་འཛིན། །
འཆི་ཁར་ལུས་སེམས་སོ་སོར་བྲལ་བའི་ཚེ། །
བུ་ཕྲུག་ཤུལ་དུ་ལུས་པས་གདུང་བ་འཛིན། །
，



117
ཡང་ན་
རྒྱལ་བའི་ཆོས་ཕུང་བརྒྱད་ཁྲི་བཞི་སྟོང་གི།།
དགོངས་པ་མཁས་རློམ་རྣམས་ཀྱིས་དཔོག་བཟོད་དམ།།
བསྐལ་པའི་ཕྲེང་བར་བརྒྱུད་པའི་སྐྱེས་རབས་རྣམས། །
སྙིགས་དུས་སྐྱེ་བོ་ཚོགས་ཀྱིས་ཅི་བཟོད་དམ།།
ཡང་ན་
རླུང་གི་ཤིང་རྟ་རབ་ཏུ་གཡོ་བ་ཡིས། །
ཀུན་གསལ་ངོས་སུ་རིམ་གྱིས་འཁྲིག་ཚུལ་སྟོན། །
འདོད་པའི་ལྷ་ཡིས་མདའ་ལྔ་འཕངས་པ་ཡིས། །
གཞོན་ནུ་ཕོ་མོའི་སྙིང་ལ་འཁྲིག་ཚུལ་སྣང་། །
ཡང་ན་
ས་བཅུའི་བྱང་སེམས་འཕཊ་པའི་སྤྱོད་ཚུལ་གྱིས། །
བསྐལ་བཟང་སངས་རྒྱས་སྟོང་རྩ་དགྱེས་པའི་དཔྱིད། །
གཞན་སེམས་ཆོས་ལ་བསྐུལ་བའི་ལེཊ་བཤད་ཀྱང་། །
བུང་བའི་སྒྲ་སྒྲོཊ་ཚོགས་ཀྱིས་དཔའ་བའི་དཔྱིད། །



113
གསུམ་པ་གཉིས་ཀ་བསྐོར་བ་ནི། དཔེར་ན་
ས་ཡི་ཚངས་པས་གཞན་སྡེ་འཇོམས་བྱེད་ཅིང་། །
ཡིད་འོང་བཙུན་མོའི་ཁྲོད་དུ་དགའ་མགུར་སྤྱོད། །
རང་སྲོག་གཡུལ་ངོར་གཅོད་པའི་ཕས་རྒོལ་རྣམས། །
ཚེ་འཕོས་ལྷ་མོའི་ཁྲོད་དུ་དགའ་མགུར་སྤྱོད། །
ཡང་ན་
ཐུབ་པ་མ་ག་དྷ་ལས་གཤེགས་པའི་ཚེ། །
འཁོར་བཟང་ལྔ་སྡེ་སྙིམ་པ་ཟུམ་བྱེད་ཅིང་། །
རྟག་ཏུ་གཞན་ལ་འཚེ་བའི་བདུད་སྡེ་ཡང་། །
རྔམ་པའི་ངག་དང་སྤོབས་པ་ཟུམ་པར་བྱེད། །
ཡང་ན་
ལུང་རིགས་ཚད་མས་ལྟ་ངན་ཚར་གཅོད་ཅིང་། །
ངུར་སྨྲིག་འཛིན་པ་རྣམས་ལ་སྙན་པར་སྒྲོགས། །
གང་གི་རྩོད་ལན་འདེབས་པའི་ཕས་རྒོལ་ཡང་། །
མུ་སྟེགས་རྣམས་ལ་ལྟ་བཟང་སྙན་པར་སྒྲོགས། །



119
ཡང་ན་
དྲི་ཟའི་བུ་མོས་ཉོན་མོངས་འཇོམས་བྱེད་ཅིང་། །
སྐལ་ལྡན་སྐྱེས་བུ་རྣམས་ལ་བརྩེ་བར་བྱེད། །
ཆོས་ཀྱི་གནས་ལུགས་སྒྲིབ་པའི་མ་རིག་པས། །
ལས་འབྲས་ལོག་པར་ལྟ་ལ་བརྩེ་བར་བྱེད། །
དྲུག་པ་འགོག་པའི་རྒྱན་ནི། ཡུལ་
དགག་བྱ་གང་ཡང་རུང་བ་ལ་དེ་འགོག་བྱེད་
ཀྱི་ཚིག་བཀོད་པ་བཀག་པ་སྟེ། འདི་
ལ་དབྱེ་བ་ཉི་ཤུ་རྩ་གསུམ་ཡོད་པ་ལས།
དང་པོ་བྱུང་བ་འགོག་པ་ནི།
དཔེར་ན་
ཕ་གཅིག་བླ་མ་མེད་པའི་གོང་རོལ་ན། །
སངས་རྒྱས་ཞེས་པའི་མིང་ཙམ་མི་ཐོབ་པའི། །
སྔོན་བྱུང་གཏམ་འདི་ཤིནྟུ་སླུ་བའི་ཚིག །
འོན་ཀྱང་བླ་མའི་ཐུགས་རྗེ་བསམ་མི་ཁྱབ། །



120
ཡང་ན་
བཅུད་ལེན་རོ་ཡི་དངོས་གྲུབ་ཐོབ་པ་ཡིས། །
རི་རབ་གླིང་བཞི་ལ་སོགས་བསྐོར་བའི་ཚུལ། །
ཡ་མཚན་སྔོན་བྱུང་གཏམ་འདི་འུད་ཆེ་ཡང་། །
སྔགས་དང་རྫས་ཀྱི་ནུས་པ་བསམ་ལས་འདས།།
ཡང་ན་
བླ་མའི་མན་ངག་ཟབ་མོ་སྣ་གཅིག་གིས། །
འཁོར་འདས་ཀུན་གྱི་ཆོས་རྣམས་རྟོགས་འདི་རྫུན། །
འོན་ཀྱང་སློབ་མ་སྣོད་དང་ལྡན་གྱུར་ན། །
བླ་མའི་ཐུགས་ཀྱི་རྟོགས་པ་སུ་ཡིས་དཔོག །
ཡང་ན་
བརྟན་པའི་འཁོར་ལོས་སྒྲ་དབྱངས་མ་ལུས་ཀུན། །
ཅིག་ཅར་གསུངས་པའི་རྣམ་ཐར་རྫུན་པར་མཐོང་། །
འོན་ཀྱང་རྒྱལ་ཀུན་སྐྱེད་པའི་ཡབ་མཆོག་གི །
ཟབ་གསལ་མྱུར་བའི་མཁྱེན་རབ་སུ་ཡིས་རིག །



121
གཉིས་པ་མངོན་འགྱུར་འགོག་པ་ནི། དཔེར་ན་
རྒྱལ་བ་ཀུན་གྱི་ཡུམ་གཅིག་དབྱངས་ཅན་མ། །
རྒྱུད་མངས་དབྱངས་སུ་བྱས་པའི་ཚུལ་འདི་ཅི། །
གང་གི་རྗེས་ཞུགས་ལུས་ཅན་མཐའ་ཡས་པ། །
ཁྱོད་གསུང་ཐོས་པས་ཡིད་དབང་འཕྲོག་པར་བྱེད། །
ཡང་ན་
རྡོ་རྗེ་ཐེག་པའི་སྲོག་ཤིང་པད་བྱུང་རྗེ། །
རྒྱུན་དུ་ཕྱག་ལ་ཁ་ཊམ་བསྣམས་པས་ཅི། །
བདུད་དང་ལྷ་སྲིན་འབྱུང་པོ་ཡོད་དོ་ཅོག །
ཕྱག་རྒྱའི་སྡིཊ་མཛུབ་གཅིག་གིས་བཟློག་པར་ནུས། །
ཡང་ན་
གཞོན་ནུའི་ཚུལ་འཆང་རྡོ་རྗེ་རྣོན་པོ་མཆོག །
རལ་གྲི་མཁའ་ལ་འཕྱར་བའི་ཚུལ་འདི་ཅི། །
ཡིད་ཀྱི་དབང་པོ་སྒྲིབ་པའི་ཉོན་མོངས་ཀུན། །
ཁྱོད་ཞལ་མཐོང་བས་འཇོམས་པར་མ་དགོངས་སམ། །



122
ཡང་ན་
བློ་ཡིས་གཞན་ཡིད་སེལ་བའི་མཚོ་བྱུང་མ། །
སྐུ་ལ་བཅོས་མའི་རྒྱན་ཆས་གསོལ་ནས་ཅི།།
གདོད་ནས་སྤྲོས་དང་བྲལ་བའི་ཆོས་སྐུའི་ངང་། །
ལོངས་སྐུའི་མཚན་དཔེ་ཡོད་པར་མ་གཟིགས་སམ། །
གསུམ་པ་འབྱུང་འགྱུར་འགོག་པ་ནི། དཔེར་ན་
ངེས་འབྱུང་བརྟུལ་ཞུགས་འཆང་བའི་སྡོམ་བརྩོན་ཁྱོད། །
ཟང་ཟིང་ནོར་དང་ལོག་གཡེམ་ལ་སོགས་པའི། །
ཆོས་མིན་བྱ་བར་བརྩོན་ན་སྦྱིན་བདག་རྣམས། །
དད་ལོག་མིག་གིས་ཁྱོད་གཟུགས་མཐོང་མི་འགྱུར། །
ཡང་ན་
སྔོན་སྨོན་མཐུ་ལས་འཛོམས་པའི་སྙིང་གྲོགས་ཁྱོད། །
ནམ་ཞིག་གཞན་དང་དགའ་མགུར་སྤྱོད་པ་སོགས། །
སྣང་བས་མི་བཟོད་རང་ཉིད་འཆི་འགྱུར་ནའང་། །
ཆཊ་པས་མིག་དབང་བསྒྲིབས་ནས་མཐོང་བར་དཀའ། །



123
ཡང་ན་
ཚེ་འདིར་འཚོ་ཐབས་ཁོ་ནས་ཡིད་ཚིམ་ཞིང་། །
དམ་ཆོས་ཁྲལ་དུ་བལྟ་བའི་སྐྱེ་བོ་ཡིས། །
ཡོནྟན་ཀུན་གྱི་འབྱུང་གནས་རྣམ་འདྲེན་མཆོག །
ཕྱིས་ནས་གསེར་ཞལ་མཇལ་བའི་སྐལ་བ་ཕྲ། །
ཡང་ན་
ས་སྐྱོང་ཁྱོད་ནི་ཚེ་འདིར་ཆོས་བརྒྱད་ཀྱི། །
བྱ་བ་ཁོ་ནར་མི་ཚེ་གཡེང་འགྱུར་ན། །
ཚེ་ཟད་འཇིག་རྟེན་ཕ་རོལ་འགྲོ་བའི་དུས། །
སྤྱི་ཚུགས་ངན་འགྲོར་འཇུག་པ་་་སུ་ཡིས་དང་། །
བཞི་པ་ཆོས་འགོག་པ་ནི། ་ དཔེར་ན་ .
འཇམ་དབྱངས་ཁྱོད་ཐུཊ་རྩུབ་རེག་བྲལ་བ་ཡིས། །
རིས་མེད་ཀུན་ལ་བློ་གྲོས་སྟེར་དེ་རྫུན། །
སྲིད་པ་གསུམ་གྱི་ཉོན་མོངས་མ་ལུས་པའི། །
སྤོབས་པ་ལྷག་མ་མེད་པར་ཅིའི་ཕྱིར་འཕྲོག །



124
ཡང་ན་
རྣམ་དཀར་སྣང་བའི་སྟོན་ཟླ་གསར་པའི་འོད། །
བསིལ་བའི་རང་བཞིན་ཡིན་པ་སླུ་བའི་ཚིག །
གལ་ཏེ་བདེན་ན་འདོད་ལྡན་ཕོ་མོ་ཡི། །
སྙིང་ལ་གློ་བུར་ཚ་བས་གཟིར་འདི་གང་། །
ཡང་ན་
བདག་ཅག་སྟོན་པ་བདེ་བར་གཤེཊ་པ་ཡིས། །
བྱམས་བརྩེས་འགྲོ་བ་བུ་བཞིན་སྐྱོང་དེ་རྫུན། །
བདེན་ན་བདུད་སྡེའི་དཔུང་ཚོཊ་མ་ལུས་པ། །
ཅིག་ཅར་བཅོམ་པའི་རྣམ་ཐར་གྲཊ་དེ་ཅི། །
ཡང་ན་
ཡིད་འོང་འཇོ་སྒེག་ཉམས་ལྡན་ཚངས་སྲས་མའི། །
སྐུ་ལ་མཚན་དཔེ་ཡོངས་སུ་རྫོཊ་པ་ཡི། །
མཛེས་ཆོས་ཕུན་ཚོགས་མངའ་བ་ཤིནྡྷ་རྫུན།།
བདེན་ན་དཔྱིད་དཔལ་མཐའ་དག་ཅིའི་ཕྱིར་འཕྲོག །



125
-
---
ལྔ་པ་ཆོས་ཅན་འགོག་པ་ནི། དཔེར་ན་
ཚོཊ་གཉིས་དཔལ་ལས་བལྟམས་པའི་དགེ་སྦྱོང་ཆེ། །
སྤངས་རྟོཊ་ཕུན་ཚོགས་ལྡན་དང་མི་་་ལྡན་ཞེས། །
བརྗོད་པར་དཀའ་སྟེ་མཚན་དཔེ་འབར་བའི་འོད། །
ལྷམ་མེར་ཙམ་ལས་སྐུ་ཉིད་མངོན་སུམ་མིན། །
ཡང་ན་
རྣམ་ཀུན་རྒྱལ་བ་སྐྱེད་པའི་དབྱངས་ལྡན་མ།།
བདག་གིས་མིག་སྔར་མཇལ་ལམ་མ་མཇལ་ཞེས། །
སྨྲ་བར་དཀའ་སྟེ་ཚངས་དབྱངས་དྲུག་ཅུའི་སྒྲ། །
ཐོས་པ་ཙམ་ལས་ཆོས་སྐུ་དངོས་མ་ཡིན། །
ཡང་ན་
འགྲོ་ཀུན་སྐྱོབ་བྱེད་ཚད་མའི་སྐྱེས་བུ་མཆོག །
མཉམ་མེད་རྒྱལ་སར་བཞུཊ་དང་མི་བཞུཊ་ཞེས། །
དཔག་པར་དཀའ་སྟེ་སྐུ་ཡི་གཟུཊ་བརྙན་ཙམ། །
སྣང་གི་མཚན་དཔེའི་ལོངས་སྐུ་དངོས་མ་མཇལ། །



126
ཡངན་
འཇིག་རྟེན་བྱེད་པོ་ནམ་མཁའི་སྐུ་ཅན་ཉིད། །
གཏན་གྱི་སྐྱབས་སུ་འོས་སམ་མི་འོས་ཞེས། །
དཔྱད་པར་དཀའ་སྟེ་སྔོན་བྱུང་ཅལ་སྒྲོཊ་ཙམ། །
རྣ་ལམ་ཐོས་ཀྱི་དངོས་སུ་མཐོང་བ་མེད། །
དྲུག་པ་རྒྱུ་འགོག་པ་ནི། དཔེར་ན་
ཁྲོ་ཆུ་ཁོལ་ཞིང་ལྕཊ་བསྲེགས་རབ་འབར་བས། །
མདུང་ཐོཊ་གཤིན་རྗེའི་ལས་མཁན་ཁོར་ཡུག་ཏུ། །
བསྡིགས་ཤིང་གསོད་གསོད་ང་རོ་ཆེར་སྒྲོཊ་ཀྱང་། །
མི་དགེའི་ལས་མ་བྱས་པས་ག་ལ་འཇིགས། །
ཡང་ན་
ཁོ་བོའི་བླ་མས་ཞལ་འཛུམ་མི་སྟོན་ཅིང་། །
འགག་མེད་གསུང་གི་སྣང་བ་མི་སྩོལ་ལ། །
ཟག་མེད་ཐུཊ་རྗེའི་ལྕཊ་ཀྱུས་མི་འདྲེན་ཀྱང་། །
དད་ལོག་ནོངས་པ་མེད་པས་བདག་མི་འགྱོད། །



127
ཡང་ན་
ཡུད་ཙམ་བདེ་བའི་གོ་སྐབས་མི་མངའ་བའི། །
དམྱལ་བའི་སྡུག་བསྔལ་ཤིནྟུ་བཟོད་དཀའ་ཡང་། །
མི་དགེའི་ལས་ཀྱི་དྲི་མས་མ་གོས་པས། །
འཇིཊ་པའི་དོགས་ཟོན་ཙམ་ཡང་བདག་ལ་མེད། །
ཡང་ན་
བཟོད་དཀའི་ལུས་མེད་མེ་ཏོག་མདའ་ལྔ་ཡིས། །
ལུས་ལ་ཕོག་པར་དོགས་པའི་དངངས་སྐྲག་གིས། །
གཞོན་ནུ་ཕལ་ཆེར་སྙིང་རྩ་ཆེར་གཡོས་ཀྱང་།.།
ཆགས་པ་སྤངས་པའི་ཐུབ་པ་འཇིཊ་རེ་སྐན། །
བདུན་པ་འབྲས་བུ་འགོག་པ་ནི། དཔེར་ན་
ཡིད་ལ་མཛའ་བའི་སྐྱེས་པ་རྒྱང་རིང་གནས། །
དབྱར་རྔ་སྒྲོགས་ཤིང་ཆུ་འཛིན་ཉེ་བར་འོང་། །
དཔྱིད་དཔལ་གཞོན་ནུ་ལང་ཚོ་ཆེར་རྒྱས་པའི། །
རྣམ་འགྱུར་མཐོང་བས་བདག་ཤི་མིན་པ་ནི། །



123
ཡང་ན་
ཡིད་དབང་སྒྲིབ་པའི་ཉོན་མོངས་ཐག་རིང་བྲོས། །
ས་བཅུའི་རྒྱལ་སྲས་རྣམས་ཀྱིས་ཉེ་བར་འཁོར།།
ལྷ་མོའི་ཚེམས་ཀྱི་ཟེའུ་འབྲུ་རྒྱས་པའི་ཚུལ། །
མཐོང་བས་མཁས་པའི་གོ་ས་འཐོབ་མིན་ཅི། །
ཡང་ན་
དོན་ཀུན་གྲུབ་པ་གདོད་མའི་ས་རུ་གཤེགས། །
དགའ་བ་བརྒྱ་པའི་མདའ་ལྔ་ཉེ་བར་འོང་། །
ལང་ཚོ་རྒྱས་པའི་ལུས་ཕྲ་དུ་མ་ཡིས། །
མིག་ཟུར་གཡོ་བས་སྡོམ་པ་ནོངས་མིན་ཅི། །
ཡང་ན་
པདྨ་བྱུང་གནས་རྔ་ཡབ་གླིང་དུ་གནས། །
མགྲིན་དམར་ཅན་རྣམས་ཅ་ཅོ་སྒྲོཊ་བཞིན་འོང་། །
དུག་སྦྲུལ་གཅན་གཟན་ལུས་སྟོབས་ཆེར་རྒྱས་པ། །
མཐོང་བས་བདག་སྲོག་མི་གཅད་དེ་ཅི་ཡིན། །



129
བརྒྱད་པ་རྗེས་སྣང་འགོག་པ་ནི། དཔེར་ན་
རྒྱས་བྱེད་མ་ཁྱོད་ཡང་སྲིད་མེད་ཞིང་གི། །
བདེ་བ་མྱང་འདོད་མཆིས་ན་མྱུར་དུ་བཞུད། །
ཤེས་བྱའི་གནས་ལ་རྨོངས་པའི་འཁོས་ཆུང་ཡང་། །
ཁྱོད་དང་བྲལ་བའི་གདུང་བས་གསོན་མི་འགྱུར།།
་ ཡང་ན་ ་
དུས་གསུམ་ཅིག་ཅར་གཟིཊ་པའི་རྣམ་འདྲེན་མཆོག །
མྱ་ངན་འདའ་བར་བཞེད་ན་དེ་ལྟར་མཛོད། །
གང་གི་ཆོས་ཕུང་བརྒྱད་ཁྲི་བཞི་སྟོང་རྣམས། །
བདག་པོ་མེད་པས་ཡུན་དུ་གནས་མི་འགྱུར།།
ཡང་ན་
ལེ་ལོ་ཅན་ཁྱོད་ཉིན་མཚན་གཡེལ་མེད་དུ། །
མལ་སྟན་བྲལ་མི་ཕོད་ན་དེ་བཞིན་གྱིས། །
རྣམ་དཀར་ལེཊ་བྱས་ཕུན་སུམ་ཚོཊ་པའི་དཔལ། །
ཆ་ཙམ་རྒྱུད་ལ་འཐོབ་པའི་གོ་སྐབས་དབེན། །
ན
，



130
ཡང་ན་
རང་རྒྱུད་བདུད་ཀྱིས་བརླམས་པའི་སྐྱེ་བོ་རྣམས། །
ལོག་པའི་བཤེས་གཉེན་འདོད་ན་ཅི་དགར་བྱོས། །
ཡང་དག་རྒྱལ་བའི་བསྟན་འཛིན་སྐྱེས་བུ་མཆོག །
ཕྱིས་སུ་འདྲེན་བྱེད་ལམ་དུ་མཇལ་བར་དཀའ། །
དགུ་པ་དབང་གིས་འགོག་པ་ནི། དཔེར་ན་
གངས་ལྗོངས་མུན་པའི་སྒྲོན་མེ་སྲོང་བཙན་རྗེ།།
གར་བྱོན་ཆོས་བློན་འབངས་འཁོར་བསམ་མི་ཁྱབ། །
སྐུ་གསུང་ཐུཊ་ཀྱི་མཛད་པའང་དེ་འདྲ་མོད། །
འོན་ཀྱང་མ་བསྐྱོད་ཨེ་མ་ཆོས་ཀྱི་རྗེ། །
ཡང་ན་
བླ་མའི་དབང་ལུང་མན་ངག་འཐོབ་གྱུར་ཅིང་། །
དམ་པའི་ཆོས་ཀྱི་བྱིན་རླབས་བསམ་མི་ཁྱབ། །
ཀུན་ལ་ཕན་བདེ་སྟེར་བའི་གཞི་རུ་ངོམ། །
འོན་ཀྱང་མཛའ་བོ་རབ་ཏུ་བྱུང་མི་འཚལ། །



131
ཡང་ན་
རྣམ་པར་རྒྱལ་བའི་ཁང་བཟངས་བག་ཡངས་ཤིང་། །
ཡིད་ལ་གང་འདོད་འབྱོར་པ་བསམ་ལས་འདས། །
ཤིང་རྟ་བཟང་མོའི་འཛུམ་ཞལ་བཟོད་དཀའ་ཡང་
། །
ཕན་བདེའི་གཞི་མ་རབ་ཏུ་བྱུང་ཞིག་ཨང་། །
ཡང་ན་
སྣ་ཚོཊ་འཕྲུལ་འཁོར་རིག་པ་གསར་འཐོབ་ཅིང་། །
ཚེ་འདིར་སྙན་པའི་གྲགས་པ་ཀུན་ཏུ་ཁྱབ། །
སྲིད་པའི་དཔལ་འབྱོར་རྣམས་ཀྱང་དེ་འདྲ་བས། །
འོན་ཀྱང་བུ་ཁྱོད་འགྲོ་བར་མི་བྱ་འོ། །
བཅུ་པ་མ་གུས་པས་འགོག་པ་ནི། དཔེར་ན་
བདག་ནི་རྣམ་སྨིན་རྒྱུ་འབྲས་ལེཊ་པར་འཛིན། །
མི་དགེ་བཅུ་ཡི་ཆོས་ལ་དེ་ལྟར་མིན། །
གྲོཊ་ཁྱོད་གཞན་ལ་འཚེ་འམ་མི་འཚེ་ཡང་། །
ཁོ་བོ་རང་གི་གནས་ཚུལ་ཙམ་ཞིག་སྨོས། །



132་
ཡང་ན་
ཆོས་ཀྱི་གཞི་མ་བཅས་ཁྲིམས་མཆོག་ཏུ་འཛིན། །
སྡོམ་མེད་བཙུན་ཚུཊ་འཆང་བའི་ཚུལ་དེར་མིན། །
སྒོ་གསུམ་ལེཊ་པར་སྡོམ་མམ་མི་སྡོམ་ཡང་། །
རྒྱལ་བའི་གནང་བཀག་ཆོས་ཁྲིམས་དྲང་པོར་བརྗོད། །
ཡང་ན་
དུས་གསུམ་རྒྱལ་བའི་རྣམ་ཐར་མཇལ་ལ་དགའ། །
རྣམ་གཡེང་འདུ་འཛིའི་བྱ་བར་དེ་ལྟ་མིན། །
གྲོཊ་ཁྱོད་ངན་སྤྱོད་འདོར་ལེན་ཅི་འདོད་ཀྱང་། །
རང་གི་གནས་ཚུལ་ཙམ་ཞིག་དྲང་པོར་བསྙད། །
ཡང་ན་
ཆོས་ཀྱི་དོན་བཟང་སྒྲོགས་ལ་མཆོག་ཏུ་འཛིན། །
ངན་གཤགས་འཐབ་རྩོད་བྱེད་ལ་དེ་ལྟར་མིན། །
དཔྱོད་ལྡན་ཁྱོད་ཀྱི་བསམ་ཚུལ་ཅི་གླེང་ཡང་། ། ་
གདོད་ནས་རང་གི་ངང་ཚུལ་དེ་ལྟར་ལགས། །



133
བཅུ་གཅིག་པ་ཤིས་བརྗོད་ཀྱི་འགོག་པ་ནི། དཔེར་ན་
མཛའ་བོ་རབ་ཏུ་བྱུང་ན་མྱུར་དུ་བཞུད།།
ཐོས་བསམ་སྒོམ་པའི་ཉམས་རྟོཊ་འཕེལ་གྱུར་ཅིག །
རིང་མིན་གང་སྐུ་གཤེགས་པའི་གནས་དེ་རུ། །
བདག་ཀྱང་འཆི་འཕོ་སྐྱེ་བ་ལེན་པར་ཤོག །
་་ ཡང་ན་
ཐ་སྙད་ཀུན་རྫོབ་རིག་པ་གལ་ཆེ་ན། །
བསྐལ་བརྒྱར་འཚོ་ཞིང་མཁས་པའི་རྩེར་སོན་ཅིག །
འོ་ཅག་དོན་དམ་སྙིང་པོ་འཚོལ་བ་རྣམས། །
ཚེ་གཅིག་སངས་རྒྱས་གོ་འཕང་འཐོབ་པར་སྨོན། །
ཡང་ན་
གྲོཊ་ཁྱོད་བཤན་པའི་བྱ་བར་འཇུག་འདོད་ན། །
འགལ་མེད་རྒྱལ་བ་རྣམས་ཀྱིས་རྗེས་ཟུངས་ཤིག །
ལས་ཀྱི་རྣམ་སྨིན་ཆུད་མི་འཛའ་བའི་འབྲས། །
རྒྱུད་ལ་སྨིན་སྐབས་ཆོ་ངེ་མི་འདོན་འཚལ། །



，134
ཡང་ན་
ཚེ་འདིའི་ཞེན་ཆགས་བྲལ་བར་མི་ཕོད་ན།།
སྲིད་པའི་དཔལ་གྱི་གྲཊ་པ་འཐོབ་གྱུར་ཅིག །
བདག་གིས་ཆོས་ཉིད་མངོན་སུམ་རྟོཊ་པའི་ཚེ། །
ཁྱོད་ལ་འཁོར་བའི་ངོ་སྤྲོད་ཞུ་བར་སྨོན། །།
བཅུ་གཉིས་པ་རྩུབ་མོས་འགོག་པ་ནི། དཔེར་ན་
འགྲོ་བའི་མགོན་པོ་ཞིང་དེར་གཤེཊ་བདེན་ན། །
ཉེ་གནས་རྣམས་ཀྱང་རྗེས་སུ་བསྙེག་འགྱུར་བས། །
ཡུལ་འདིའི་རྟེན་དང་བསྟན་པའི་བྱ་བ་སོགས། །
མེད་པས་ངན་སོང་གསུམ་ལས་གཞན་དུ་ཅི། །
ཡང་ན་
མི་དབང་ཡུལ་གཞན་བསྐྱོད་པའི་སྟ་གོན་འདི། །
ཡང་དག་ཡིན་ན་བློན་པོའི་ཚོགས་རྣམས་ཀྱང་། །
མཉམ་དུ་འཁྲིད་པས་ཡུལ་འདིའི་སྲུང་སྐྱོབ་སོཊ། །
མེད་པས་འབངས་རྣམས་ཡུལ་གཞན་འཁྱམས་པར་འགྱུར། །



135
ཡང་ན་
བསླབ་ལྡན་གྲོང་ཡུལ་འགྲིམ་པ་བདེན་ཉིད་ན། །
ཁྱོད་ཀྱིས་འཕྱོན་མའི་གདོང་ལ་བལྟ་བར་ངེས། །
དད་སྦྱིན་རྣམས་དང་བསྟན་པའི་བདག་པོ་བཅས། །
ཐུཊ་ཕམ་དབང་གིས་མྱ་ངན་འདའ་བར་འགྱུར།།
ཡང་ན་
སྒོ་གསུམ་རྣམ་པར་དག་པས་གུས་བཞིན་དུ། །
ཐོས་བསམ་སྒོམ་པའི་བྱ་བར་མི་བརྩོན་ན།།
ཐོས་ལྡན་ཡུལ་བཟང་གཞན་དུ་འགྲོ་བར་འཚལ། །
ཕྱོཊ་བཅུའི་རྒྱལ་བ་རྣམས་ཀྱང་མཉེས་མི་འགྱུར།།
བཅུ་གསུམ་པ་གྲོཊ་ཀྱིས་འགོག་པ་ནི། དཔེར་ན་
ངུར་སྨྲིག་འཛིན་ཁྱོད་གཉིས་སྦྱོར་བདེ་བ་ལ། །
རོལ་པར་འདོད་ན་ད་ལྟ་ཉིད་ནས་མཛོད། །
སླད་ནས་དྲང་སྲོང་ཆེན་པོའི་བཀའ་ཆད་ཀྱིས། །
ཁྱོད་ཀྱི་སྲོག་ལ་བར་ཆད་ངེས་པར་འོང་། །



136
ཡང་ན་
གྲོཊ་ཁྱོད་ལོངས་སྤྱོད་འདོད་ན་འགངས་ཆེན་གྱི། །
དངོས་པོ་ཡོད་ཚད་མྱུར་དུ་ལྐོག་ནས་འཚོང་། །
གལ་ཏེ་ཕྱིས་ན་རྒྱལ་པོའི་བཀའ་ཁྲིམས་ཀྱིས། །
འདེཊ་འཇོག་གཡོ་འགུལ་ཙམ་གྱི་དབང་མི་འོང་། །
ཡང་ན་
ཡབ་མཆོག་གཞན་གྱི་ཆུང་མ་སྤྱོད་འདོད་ན། །
མྱུར་དུ་བྱི་ལའི་འགྲོས་ཀྱིས་འགྲོ་བར་འཚལ། །
ཅི་སྟེ་ལུས་སྐྱེད་མནལ་ལམ་སད་འགྱུར་ན། །
ངན་གཤཊ་ཚིག་རྩུབ་ཁྱོད་ཀྱི་རྣ་བར་འོང་། །
ཡང་ན་
གཅུང་ཁྱོད་སྒོ་གསུམ་མི་དགེའི་བྱ་བ་ལ། །
སྤྲོ་བར་མཐོང་ན་རེ་ཞིག་བག་ཡངས་བྱོས། །
ནམ་ཞིག་ཕ་མ་ཉེ་དུ་གཅིག་སྒྲིལ་ཐོག །
ངན་པའི་ཚིག་གིས་སྨོད་སྐབས་འདོད་དབང་ཅི། །



137
བཅུ་བཞི་པ་འབད་པས་འགོག་པ་ནི། དཔེར་ན་
བུ་ཁྱོད་དགའ་བར་བྱེད་པའི་སྐྱེད་ཚལ་ལ། །
ཀུན་ཏུ་རྩེ་དགར་རོལ་ཞེས་བརྗོད་འདོད་ཀྱང་། །
ཐོས་བསམ་སྒོམ་པའི་བྱ་བར་བརྩོན་དགོས་པའི། །
ཚིག་གཞན་དབང་མེད་ཤོར་བས་བདག་ཅི་བྱེད། །
ཡང་ན་
རོལ་པའི་གནས་ལ་འཆར་བའི་ཆུ་ཤེལ་དབང་། །
སྤྱི་མཐུན་བསོད་ནམས་ལས་བྱུང་ཆེས་བསྔཊ་མོད། །
འཇིག་རྟེན་བྱེད་པོ་ཁྱུ་མཆོག་རྒྱལ་མཚན་གྱིས། །
རྒྱ་མཚོ་བསྲུབས་ལས་བྱུང་བའི་ཚིག་འདི་ཤོར། །
ཡང་ན་
སྙིགས་དུས་སྐྱེ་བོ་ཀུན་གྱི་རྗེས་མཐུན་དུ། །
ཚེ་འདིའི་སྙན་གྲཊ་བསྒྲུབ་པར་བྱ་སྙམ་ཡང་། །
ཚེ་སྔོན་ཆོས་ལ་གོམས་པའི་བག་ཆཊ་ཀྱིས། །
ཕྱི་མའི་ཐར་ལམ་བསྒྲུབ་ཅེས་ཁ་ནས་ཐལ། །



138
ཡང་ན་
སྣ་ཚོཊ་གཟུགས་ཀྱིས་མིང་དུ་གདགས་པའི་གཞི། །
མ་ལུས་ཅིག་ཅར་གསུངས་ཞེས་བརྗོད་འདོད་ཀྱང་། །
ཐམས་ཅད་སྐད་དུ་བདེན་བཞིའི་ཆོས་སྟོན་པ། །
ཚད་མའི་སྐྱེས་བུར་བསྔཊ་པའི་གཏམ་འདི་ཤོར། །
བཅོ་ལྔ་པ་གཞན་དབང་གིས་འགོག་པ་ནི། དཔེར་ན་
བཞིན་བཟང་ཕྱོཊ་ནས་གཏན་གྲོཊ་དགོས་ཚུལ་གྱི། །
བརྩེ་བའི་སྤྲིང་ཡིག་ཟབ་མོ་རླུང་ལྟར་འཚུབ། །
ཁོ་བོ་རང་ནི་འདོད་པའི་གཞན་དབང་ཅན། །
དེ་ལ་ཁྱེད་རྣམས་བཀའ་དྲི་ཞུ་བར་འཚལ། །
ཡང་ན་
བླ་མའི་ཞལ་ནས་འཁོར་བའི་བྱ་བ་རྣམས། །
སྤངས་ནས་རབ་ཏུ་འབྱུང་ཞེས་ནན་དུ་བསྐུལ། །
བདག་ནི་མི་བཟོད་ཆཊ་པའི་དབང་དུ་གྱུར། །
དེ་ཉིད་གཞན་དུ་འཁྲིད་དང་བདག་ཀྱང་འདོད། །



་ 139
ཡང་ན་
ཟབ་གསལ་མྱུར་བའི་བློ་ཡིས་ཉོན་མོངས་ཀུན། །
རྨེག་མེད་བཅོམ་པར་ཆོས་མིན་ཅ་ཅོ་སྒྲོགས། །
གཞུང་ལུཊ་ཁྲོད་དུ་ཡུན་རིང་གནས་པའི་འབྲས། །
སྦྱངས་པའི་སྤོབས་པ་དེ་ལ་དྲི་བར་གྱིས། །
ཡང་ན་
མགོར་ཉལ་རབ་ཏུ་དཀར་བའི་རྒན་པོ་ཡི། །
མི་ཚེའི་གཏན་གྲོཊ་ཆུང་མ་བྱ་དགོས་ན། །
བདག་ལུས་མཛེས་ཀྱང་ཡིད་ཀྱི་གཞན་དབང་གྱུར། །
གཙོ་བོ་སེམས་ཀྱིས་བཞེད་ན་བདག་ཀྱང་འདོད། །
བཅུ་དྲུག་པ་ཐབས་ཀྱིས་འགོག་པ་ནི། དཔེར་ན་
གཏན་དུ་ཡིད་ལ་མཛའ་བའི་ཁྱིམ་བདག་ཁྱོད། །
ཐ་དད་འབྲལ་བའི་གདུང་བ་བཟོད་པར་བགྱི། །
ཀ་དམ་པ་དང་འདོད་པའི་མདའ་ལྔ་ཡིས། །
ལུས་ལ་ཟུག་ཏུ་མེད་པའི་གོ་ཆ་སྟེར། །



140
ཡངན་
ཚེ་འདིར་ཡན་ལག་མཆོག་ལྡན་མ་རྣམས་ཀྱི། །
ཁྲོད་དུ་རྩེ་དགར་རོལ་ཞིང་སྡོད་ཚུགས་སླ། །
འཆི་བདག་གཤིན་རྗེས་ཞཊ་པ་དཔྱངས་པའི་ཚེ། །
གཅོད་པའི་རྣོ་ངར་རལ་གྲི་བདག་ལ་སྩོལ། །
ཡང་ན་
རྩོད་རིག་ཤིན་ཏུ་ཕྱུག་པའི་རྟོག་གེའི་ཁྲོད། །
མི་ཚེ་རྩོད་པར་གཞོལ་ཡང་བདག་མི་འཇིཊ། །
ནམ་ཞིག་ལུས་དང་སྲོག་གཉིས་ཁ་བྲལ་དུས། །
བགྲོད་པའི་ཐར་ལམ་ཟབ་མོ་བསྟན་དུ་གསོལ། །
ཡང་ན་
ཚངས་སྲས་ལྷ་མོ་རྣམ་གྲོལ་ཞིང་མཆོག་ཏུ།
ལྷག་མེད་གཤེཊ་ཀྱང་བདག་ནི་བཟོད་བགྱིད་མོད། །
བྲལ་མེད་གང་སྐུའི་གསེར་ཞལ་ཐོགས་མེད་དུ། །
མཇལ་བའི་མངོན་ཤེས་ཅུང་ཟད་བདག་ལ་སྩོལ། །



， 141
བཅུ་བདུན་པ་ཁྲོ་བས་འགོག་པ་ནི། དཔེར་ན་
སྙིཊ་དུས་ལུས་ཅན་ཀུན་གྱིས་བརྡ་སྤྲོད་གཞུང་། །
ཚེ་འདིའི་ལྟོ་གོས་ཆེད་དུ་འབད་པར་ངེས། །
ཤིན་ཏུ་གླེན་པའི་ཡིད་ཀྱི་ཀུན་སློང་གིས། །
བརྩམས་པའི་བྱ་བས་མཐའ་མ་རང་ཉིད་ཕུང་། །
ཡང་ན་
ཟང་ཟིང་ནོར་ལ་རྔམ་པའི་ཆོས་གཟུགས་ཀྱིས། །
རྟག་ཏུ་བདག་འགྲོ་ཞེས་པའི་ཡུས་ཚིག་བརྗོད། །
ཆོག་མེད་ཕན་སེམས་བྲལ་བའི་སྐྱེ་བོ་ཁྱོད། །
མ་ཕྱིན་ན་ཡང་བསྟན་འགྲོའི་དོན་ཆེན་ཅི། །
ཡང་ན་
རྒྱལ་བའི་ལུང་གིས་ཟིན་པའི་སྐྱེས་བུ་མཆོག །
མདོ་སྔགས་ཀུན་ལ་སྦྱངས་པ་མཐར་སོན་ཅིང་། །
ལྷ་མི་ཀུན་གྱིས་སྤྱི་བོར་བསྔགས་ཟིན་པས། །
དེང་སང་སྙིགས་དུས་མི་ལ་དགོས་པ་ཅི། །



142
ཡང་ན་
ལུང་རིཊ་དུ་མས་ཕྱུག་པའི་བཤེས་གཉེན་གྱི། །
ངག་ལས་བརྡ་སྤྲོད་ཉན་པའི་སྙེམས་པ་སྒྲོཊ། །
སྙན་ཚིག་སྡེབ་སྦྱོར་ཙམ་ཞིག་མི་ལྡན་ན། །
ཚིག་གཅིག་མ་ཐོས་པ་དང་ཁྱད་པར་ཅི། །
བཅོ་བརྒྱད་པ་མྱ་ངན་གྱིས་འགོག་པནི། དཔེར་ན་
དོན་གཉེར་ཅན་རྣམས་ཆོས་ལ་མ་བསྐུལ་ཅིང་། །
རང་ཉིད་བྱང་ཆུབ་བསྒྲུབ་ལ་མ་འབད་ལ། །
གཞན་གྱིས་བསྟོད་པའི་ཡུལ་དུ་མ་གྱུར་པས། །
ལུང་མ་བསྟན་གྱི་ཆོས་པའི་མི་ཚེ་ཟད། །
ཡང་ན་
ཐར་པའི་ལམ་ལ་བགྲོད་པའི་རྒྱུ་མ་བསགས། །
དགྲ་བཅོམ་འཕཊ་པ་དགྱེས་པའི་ལས་མ་བྱས། །
ཐུབ་པའི་གྲུབ་ཐར་མ་ཞུགས་གདྨ་འཛིན། །
འཁོར་བར་བཅིངས་པའི་ཚུལ་ལ་ཀྱེ་མ་ཧད། །



143
ཡང་ན་
མི་ཕྱེད་དད་པས་སྤྱི་བོར་མ་མཆོད་ཅིང་། །
རྙེད་དཀའི་དམ་ཆོས་ཉམས་སུ་མ་ལེན་པར། །
མི་ཤེས་ཀླ་ཀློ་ཚོགས་པའི་མུན་གླིང་ནས། །
སྟོན་པ་ཞིང་དེར་གཤེཊ་པའི་ཚུལ་འདི་ཕངས། །
ཡང་ན་
སྲི་ཞུས་སླུ་མེད་དམ་པ་མཆོད་མ་ནུས། །
ལག་རྐྱང་རྣམས་ལ་སྦྱིན་པའི་ཆར་མི་ཕབ། །
རང་ཉིད་སྤྱད་དུ་མི་ཕོད་འཇུངས་པ་ཅན། །
ཡི་དྭགས་གནས་སུ་ལྷུང་བའི་ཚུལ་ལ་གཟིཊ། །
བཅུ་དགུ་པ་འགྱོད་པས་འགོག་པ་ནི། དཔེར་ན་
ཤེས་བྱའི་གནས་ལ་ཐོས་པ་མ་བྱས་ཤིང་། །
དགེ་སྡིག་བླང་དོར་གནས་ལ་བསམ་མ་ཤེས། །
དབེན་པའི་གནས་སུ་ཏིང་འཛིན་མ་སྒོམ་པར། །
ཀྱེ་མ་གཤིན་རྗེའི་ཕོ་ཉ་འགྲམ་དུ་བསླེབས། །



144
ཡང་ན་
དགེ་བའི་བཤེས་གཉེན་དམ་པ་མ་བསྟེན་ཅིང་
། །
བཅས་པའི་ཁྲིམས་ཀྱིས་སྒོ་གསུམ་བསྡམས་མ་ཤེས། །
སེམས་ངོ་འཕྲོད་པའི་མན་ངག་མ་ཐོབ་པར། །
རྒས་ཤིང་ལུས་ཀྱི་དབང་པོ་མཐའ་དག་ཉམས། །
ཡང་ན་
ཟླ་བའི་སྲིང་མོའི་འཛུམ་ཞལ་མ་མཐོང་བས། །
ཆོས་ཉིད་བདེན་པ་རྟོཊ་པའི་བློ་ཡིས་ཕོངས། །
གཞན་ཕན་བྱ་བ་སྤུ་ཙམ་མ་གྲུབ་པར། །
མི་ཚེ་རྫོཊ་པས་འགྱོད་སེམས་སྟོད་དུ་འཚངས། །
ཡང་ན་
ངེས་འབྱུང་སེམས་ཀྱིས་འཁོར་བའི་བྱ་བ་རྣམས། །
མ་སྤངས་བརྩེ་བས་ཕ་མའི་ཞབས་ཏོག་མེད། །
འཆི་ཁར་ཕན་པའི་གདེངས་ཚད་མ་རྙེད་པར། །
ན་ཚོད་ཡོལ་བས་གཏན་དོན་འཕྱུགས་མིན་ནམ། །



145
ཉི་ཤུ་པ་ཐེ་ཚོམ་གྱིས་འགོག་པ་ནི། དཔེར་ན་
ཅི་འདི་བརླ་མེད་ངོས་ཀྱི་མཚམས་སྤྲིན་ནམ། །
ཡང་ན་རྣམ་འདྲེན་ཤཀུའི་མཚན་དཔེའི་སྐུ། །
ངུར་སྨྲིག་འཛིན་རྣམས་སྤོས་དང་མེ་ཏོག་སོཊ། །
ནམ་མཁར་འཐོར་ཞིང་འདུད་པས་མཚམས་སྤྲིན་མིན། །
ཡང་ན་ །
ལྟ་བས་མི་ངོམས་འཛུམ་པའི་དཀྱིལ་འཁོར་འདི། །
ཡར་ཚེས་གྲིབ་མའི་ལུས་སམ་དབྱངས་ཅན་གྱི། །
བརྩེ་བའི་ཞལ་གྱིས་གཟིགས་སམ་འཕྱང་མོ་ག ：
འོན་ཀྱང་ཚངས་དབྱངས་སྒྲོགས་པས་སྟོན་ཟླ་མིན། །
ཡང་ན་
རྩེ་དགའི་འཁྲི་ཤིང་གསར་པར་འོ་བྱས་པ།།
དངོས་སམ་ཁོ་བོའི་གཉིད་ལམ་མིན་ནམ་སྙམ། །
འོན་ཀྱང་ལུས་ཀྱི་འབྱུང་བཞི་རབ་འཁྲུགས་ཏེ། །
ངལ་དབུགས་སྟོད་དུ་འཚངས་བས་རྨི་ལམ་མིན། །
!



146
ཡང་ན་
ཡུད་ཙམ་མིག་གིས་མི་བཟོད་མཚར་སྡུག་འདི། །
འཚེར་བྱེད་ཡིན་ནམ་ཡང་ན་སྒྱུ་འཕྲུལ་སྲས། །
སྤྲུལ་སྐུར་བཞེངས་སམ་བདག་ཡིད་སོམ་ཉིར་གྱུར།།
འོན་ཀྱང་ཆོས་སྒྲ་སྒྲོགས་པས་རི་རབ་མིན། །
ཉེར་གཅིག་པ་སྦྱར་བས་འགོག་པ་ནི། དཔེར་ན་
རིས་མེད་ཀུན་ལ་ཆགས་སྡང་སེམས་བྲལ་ཞིང་། །
གང་འདོད་ཡིད་ཀྱི་རེ་བ་སྐོང་བྱེད་པའི། །
ཤཀུའི་ལྗོན་བཟང་མི་ཡུལ་བཞུཊ་བཞིན་དུ། །
ལྷ་ཡི་ས་བརྟོལ་ལྗོན་པས་དགོས་པ་ཅི།།
ཡང་ན་
གཏིང་མཐའ་མི་མངོན་ཟབ་ཅིང་རྒྱ་ཆེ་བ། །
ཇི་ཙམ་སྤྱད་ཀྱང་འཛད་མེད་འབྱུང་བའི་ཁུངས། །
མང་ཐོས་རིན་ཆེན་འབྱུང་གནས་ཡོད་བཞིན་དུ། །
ཆུ་སྲིན་འབྱུང་གནས་གཞན་གྱིས་དགོས་པ་ནི། །



14
ཡང་ན་
ལྟ་ན་སྡུག་པ་ཡིད་དགའ་འཕེལ་བྱེད་ཅིང་། །
སྲིད་གསུམ་དཔལ་གྱི་ཕུང་པོ་མ་ལུས་པ། །
འཕྲོག་པའི་བཞིན་གྱི་ཟླ་དཀྱིལ་ཡོད་བཞིན་དུ། །
གཉིས་སྐྱེས་རྒྱལ་པོས་དགོས་པ་ཅི་ཞིག་ཡོད། །
ཡང་ན་
མཐོང་བས་མི་བཟོད་ཤིན་ཏུ་རྣོ་ངར་ཅན། །
ཀུན་དཀྲིས་ཚོཊ་རྣམས་ཐལ་བར་རླག་བྱེད་པའི། །
ཟླ་མེད་ཤེས་རབ་རལ་གྲི་ཡོད་བཞིན་དུ། །
བཅོས་མའི་རལ་གྲི་ཕལ་པས་ཅི་ཞིག་བྱ། །
ཉེར་གཉིས་པ་དོན་གཞན་འགོག་པ་ནི། དཔེར་ན་
གདོད་ནས་སྒྲ་དབྱངས་མ་ལུས་རྫོཊ་པའི་གསུང་། །
ད་དུང་སྲིད་གསུམ་སྒྲ་དབྱངས་འཕྲོག་འདི་རུ། །
འོན་ཀྱང་འཛམ་གླིང་མུན་སེལ་སྲིད་པའི་མིག །
སྐར་ཚོཊ་འོད་རྣམས་མ་ལུས་འཕྲོག་ལ་ལྟོས། །



148
ཡང་ན་
ལས་ངན་བསཊ་པའི་རྡོག་ཕྲེས་ཆེས་ལྕི་ཡང་། །
ད་དུང་མི་དགེར་འབད་པའི་ཚུལ་འདི་མཚར། །
འོན་ཀྱང་རབ་ཏུ་ལྕི་བའི་ཁབ་ལེན་རྡོ། །
ལྕཊ་ཟེཊ་མ་ལུས་འཛིན་པའི་ཚུལ་ལ་གཟིཊ། །
ཡང་ན་
མགོན་ཁྱོད་འཆད་རྩོད་རྩོམ་པའི་རྩེར་སོན་ཀྱང་། །
ད་དུང་ལེགས་བཤད་རྔམ་པའི་བྲེལ་ཚབ་ཅི། །
འོན་ཀྱང་ཟད་མེད་ཆུ་སྲིན་འབྱུང་གནས་ཅན། །
ངོམས་མེད་ཆུ་ཕྲན་མ་ལུས་འཐུང་ལ་ལྟོས། །
ཡང་ན་
འདྲེན་ཁྱོད་ལོ་དྲུག་དཀའ་ཐུབ་སྤྱད་ན་ཡང་། །
ངལ་མེད་ཆོས་འཁོར་བསྐོར་བའི་ཚུལ་འདི་མཚར། །
འོན་ཀྱང་རྒྱུ་སྐར་ལམ་གྱི་ཉི་ཟླ་ཟུང་། །
དལ་གྱིས་རི་རབ་བསྐོར་བར་ངལ་དུབ་ཅི། །



14
ཉེར་གསུམ་པ་རྒྱུས་འགོག་པ་ནི། དཔེར་ན་
ཇི་ལྟར་རེ་བ་སྐོང་བའི་ས་བརྟོལ་ཁྱོད། །
སྦྱིན་པ་པོ་ཞེས་ལྷ་མི་སུ་ཡིས་བསྔགས། །
སྔོན་བསཊ་སྤྱི་མཐུན་བསོད་ནམས་ཆེར་རྒྱས་པའི། །
མཐུ་ལས་སྨིན་པའི་འབྲས་བུ་ཁོ་ནར་ངེས། །
ཡང་ན་
གཞུང་རིག་ཀུན་ལ་སྦྱངས་པ་མཐར་སོན་ཅིང་། །
འཆད་རྩོད་རྩོམ་པས་ཕྱིར་རྒོལ་གནོན་ཏོ་ཞེས། །
རྟོག་གེ་ཁྱོད་ལ་མཁས་པ་སུ་ཞིག་བསྟོད། །
སྟོན་པ་གཞན་གྱི་བཀའ་དྲིན་ཁོ་ནར་ཟད། །
ཡང་ན་
སྤངས་རྟོགས་ཡོནྟན་སྲིད་ཞིར་མངོན་མཐོ་ཡང་། །
དེ་ལ་ཡ་མཚན་གསར་པ་སུ་ཡིས་མཐོང་། །
རྣམ་དཀར་ཚོགས་གཉིས་བྱང་ཆུབ་ལམ་ཆེན་གྱིས། །
བསྒྲུབས་པའི་འབྲས་བུ་ཡིན་ཕྱིར་བསྟོད་པ་ནི། །



150
ཡང་ན་
བྱམས་བརྩེས་བུ་བཞིན་སྐྱོང་བའི་རྒྱལ་སྲས་ཁྱོད། །
གཞན་དོན་སྒྲུབ་པ་པོ་ཞེས་སུ་ཡིས་བསྔགས། །
སེམས་ཅན་ཀུན་ལ་ཕ་མར་ཞེན་པའི་བློས། །
སྐད་ཅིག་ཡིད་ལ་བཟོད་ཐུབ་མེད་པའི་ཕྱིར།།
བདུན་པ་དོན་གཞན་བཀོད་པའི་རྒྱན་ནི། བརྗོད་
པར་འདོད་པའི་དངོས་པོ་འགའ་ཞིག་སྔོན་དུ་
བཀོད་ནས། དེ་སྒྲུབ་པར་བྱེད་ནུས་པ་ཅན་གྱི་
དངོས་པོ་གཞན་ཞིག་འགོད་པ་སྟེ། འདི་ལ་ནང་
གསེས་དབྱེ་བ་བརྒྱད་ཡོད་པ་ལས། དང་པོ་ཀུན་
ཁྱབ་དོན་གཞན་བཀོད་པ་ནི། དཔེར་ན་
མཉམ་མེད་རྒྱལ་བསྟན་ཞིང་ས་བསིལ་ལྡན་ལྗོངས། །
དུས་ཀྱི་འཕོ་འགྱུར་བྱུང་བ་སུ་ཡིས་འགོག །
སྲིད་གསུམ་དཔལ་གྱི་ཕུང་པོ་མ་ལུས་ཀུན། །
ཡུད་ཙམ་མི་བརྟན་འཇིག་པའི་ཚུལ་ལ་སོམས། །



151
ཡང་ན་
དུས་གསུམ་ཅིག་ཅར་གཟིཊ་པའི་རྣམ་འདྲེན་མཆོག །
མི་རྟག་ལམ་དུ་གཤེཊ་པའི་སྣང་ཚུལ་གཟིགས། །
དཔལ་འབྱོར་མངའ་ཐང་རྒྱས་པའི་འཁོར་སྒྱུར་བཅས། །
འདུས་བྱས་འཇིག་པའི་ཆོས་ལས་འགོང་ནུས་སུ། །
་་ ཡ ང་ན་
གཞུང་རིག་ཀུན་ལ་ཐོས་བསམ་ཆེར་བྱས་པས། །
འགྲན་ཟླ་བྲལ་ཞིང་མཁས་པའི་དབང་པོར་གྱུར། །
མཐུན་པའི་རྒྱུ་རྐྱེན་གཅིག་ཏུ་ཚོགས་པ་ལས། །
འབྲས་བུ་འབྱུང་བ་དངོས་པོའི་གཤིས་ལུཊ་ཡིན། །
ཡང་ན་
མཁས་པའི་རོལ་གནས་རྒྱལ་བའི་བཀའ་བསྟན་ཡང་། །
དུས་ཀྱི་འགྱུར་བས་ཉམས་པའི་ཚུལ་ལ་ལྟོས། །
རྟེན་ཅིང་འབྲེལ་བར་བྱུང་བའི་དངོས་པོ་ཀུན། །
མི་རྟག་གཞན་དབང་ཡིན་ཕྱིར་གཞན་དུ་ཅི། །



152
གཉིས་པ་ཁྱད་པར་ལ་གནས་པའི་དོན་
གཞན་བཀོད་པ་ནི། དཔེར་ན་
རང་གི་བདེ་དོན་བསྒྲུབ་ལ་མ་དགྱེས་པར། །
རྣམ་ཀུན་གཞན་དོན་འབའ་ཞིག་སྒྲུབ་པར་མཛད། །
སྲོག་ལ་འབབ་ཀྱང་གཞན་དོན་མི་འདོར་བ། །
སྐྱེས་བུ་དམ་པ་རྣམས་ཀྱི་ཁྱད་ཆོས་ཡིན། །
ཡང་ན་
སྟོབས་འབྱོར་མངའ་ཐང་རྒྱས་པའི་ཀོ་ཤི་ཀས། །
ནོར་རྫས་མ་ལུས་འབངས་ཀྱི་སྟོན་མོར་འགྱེད། །
ས་ལམ་ཐོབ་པའི་རྒྱལ་སྲས་རྣམས་ཀྱིས་ནི། །
གཞན་དོན་འབྱུང་ན་སྲོག་ཀྱང་ཕངས་པ་ནི། །
ཡང་ན་
རྒྱལ་བའི་ལེཊ་བཤད་ཟབ་མོའི་བདུད་རྩི་ཡིས། །
སྐལ་ལྡན་ཡིད་ཀྱི་དགའ་སྟོན་འཕེལ་བར་བྱེད། །
རླུང་གི་ཤིང་རྟ་འཁྲིགས་པའི་སྒྲ་བརྒྱ་པས། །



153
གཙུག་ཕུད་ཅན་རྣམས་གར་གྱིས་བྲེལ་ཚབ་གྱུར། །
ཡང་ན་
སྒྲ་དབྱངས་ལྷ་མོས་ལུས་ཅན་མ་ལུས་པ། །
རྟག་ཏུ་ཡོལ་མེད་ཕན་བདེའི་དངོས་གྲུབ་སྩོལ། །
ཚོཊ་གཉིས་གྲངས་མེད་བསཊ་པའི་དགེ་སྦྱོང་ཡང་། །
འགྲོ་རྣམས་འདྲེན་ཕྱིར་རྫོཊ་སངས་རྒྱས་མིན་ནི། །
གསུམ་པ་སྦྱར་བ་ཅན་གྱི་དོན་གཞན་བཀོད་པ་ནི།
དཔེར་ན་
བཅུད་འཛིན་འབུར་དུ་རྒྱས་པའི་སྨིན་ལེཊ་མས། །
ཡིད་ཀྱི་ཤིང་རྟ་ཅན་གྱི་འདོད་པ་འཇོ། །
དྲི་ཞིམ་མེ་ཏོག་ལམ་དུ་གཞོན་ནུ་རྣམས། །
བགྲོད་པར་མི་འདོད་པ་ནི་སུ་ཞིག་མཆིས། །
ཡང་ན་
ཡེ་ཤེས་གཅིག་ཏུ་བསྡུས་པའི་ཕུང་པོ་ཡིས། །
ཀུན་ལ་བློ་ཡི་བདུད་རྩིས་ཚིམ་པར་བྱེད། །



154
བློ་དང་འཚམ་པར་ཐུཊ་རྗེས་ལེགས་སྐྱོང་ན། །
བཀའ་དྲིན་ཀུན་ལས་ལྷག་པ་མ་ཡིན་ནམ། །
ཡང་ན་
གངས་ལྗོངས་ཆོས་ཀྱི་བློན་པོ་ཐུ་མི་ཡིས། །་
འགྲོ་ཀུན་ཡིད་ཀྱི་སྒོ་འཕར་གསར་དུ་བྱེད། །
སྔར་མེད་རྒྱལ་བསྟན་སྒྲོན་མེས་མུན་བསལ་བས། །
བོད་ཀྱི་ཐོག་མའི་མགོན་པོ་མིན་ན་ཅི། །
ཡང་ན་
ངལ་བ་དུ་མས་གྲུབ་པའི་རྣམ་འདྲེན་ཁྱོད། །
འགྲོ་བ་ཀུན་གྱི་མོས་པའི་བླ་ན་བསྒྲིངས། །
མངའ་ཐང་རྒྱས་པའི་སྟོབས་ལྡན་དགྲ་བོ་ཡིས། །
ས་སྐྱོང་གཞན་རྣམས་ཟིལ་གྱིས་གནོན་པར་བྱེད། །
བཞི་པ་འགལ་བའི་དོན་གཞན་བཀོད་པ་ནི།
དཔེར་ན་
གཟུཊ་དང་མིག་དབང་ཉམས་པའི་འཕཊ་པ་ལྷས། །



155
་་ འཕཊ་ཡུལ་མཁས་པ་ཀུན་གྱི་རྣམ་དཔྱོད་འཕྲོག །
ས་བརྡོལ་ལྗོན་པ་ཡིད་དབང་མི་ལྡན་ཡང་། །
མཁར་ཉལ་རྣམས་ཀྱི་འདོད་པའི་རེ་སྐོང་ནུས། །
ཡང་ན་
སྐྱེ་བ་ཤིན་ཏུ་དམན་པའི་ཟླ་མཛེས་མས། །
ཀུན་དཀྲིས་ཚོཊ་རྣམས་ཟིལ་གྱིས་གནོན་པར་བྱེད། །
འདབ་སྟོང་ལྡན་ལྗིན་ཁྲོད་ལས་སྐྱེས་ན་ཡང་། །
སྦྲང་རྩིའི་བརྟུལ་ཞུཊ་རྣམས་ཀྱི་ཡིད་དབང་འཕྲོག །
ཡང་ན་
བུ་རམ་ཤིང་པ་ལང་ཚོ་རྒས་ན་ཡང་། །
འགྲོ་ཀུན་སྲིད་པའི་མཚོ་ལས་འདྲེན་པར་བྱེད། །
བེམ་པོར་གྱུར་པའི་གཉིས་སྐྱེས་དབང་པོ་ཡིས། །
སྐྱེ་དགུ་རྣམས་ཀྱི་ཡིད་དབང་རབ་ཏུ་འགུགས། །
ཡང་ན་
སྤྲང་འཁྱམས་སྦས་པའི་ཚུལ་འཛིན་ཐོས་དགའ་ཡིས། །



156
མཁས་གྲུབ་སྙན་པའི་གྲཊ་པ་ཕྱོཊ་བཅུར་བརྡལ། །
དཔལ་གྱི་དུམ་བུ་འཁྱོག་འགྲོས་ཉེར་བཟུང་ཡང་། །
བཅོས་མེད་ལྷན་སྐྱེས་དྲི་ངད་ཕྱོཊ་ཀུན་ཁྱབ། །
ལྔ་པ་མི་འོས་པའི་དོན་གཞན་བཀོད་པ་ནི། དཔེར་ན་
འགྲོ་ལ་ཕན་ཕྱིར་རྫོཊ་འཚང་བྱ་བའི་རྒྱུ། །
ཀུན་གྱི་གཞི་མ་བཅས་པའི་ཚུལ་ཁྲིམས་ཞེས། །
བླ་མས་བྱམས་བརྩེས་སྒྲོགས་ཀྱང་རྣ་ལམ་དུ། །
རྩུབ་པའི་ལུས་ཅན་རྣམས་ཀྱི་སྡིག་འདི་འདྲ། །
ཡང་ན་
འཕགས་བོད་པཎ་གྲུབ་མཁས་དབང་དུ་མ་ཡིས། །
མཛད་པའི་ལེགས་བཤད་སྦྲང་རྩི་མངར་བའི་རོ།།
མྱོང་ན་ཁོང་དུ་མི་ཆུད་སྐྱུག་བྲོ་བའི། །
སྐལ་ངན་རྐང་དྲུག་རྣམས་ཀྱི་ལས་འདི་ཅི།།
ཡང་ན་
རྐང་གཉིས་གཙོ་བོས་འགྲོ་བའི་དོན་དགོངས་ནས། །



157
ཕན་བདེའི་འབྱུང་གནས་སླུ་མེད་དམ་པའི་ཆོས། །
ཐམས་ཅད་སྐད་དུ་བདེན་བཞིའི་སྒྲ་སྒྲོཊ་ཀྱང་། །
ཚིག་གཅིག་མ་ཐོས་ལས་ངན་འདི་ཅི་ལགས། །
་་ ཡང་ན་
རྒྱལ་བའི་དགོངས་པ་ཇི་བཞིན་རྟོགས་པའི་བློ། །
ཟད་མེད་འབྱུང་བའི་ཤེས་རབ་ལྷ་མོ་ཡིས། །
ཚངས་དབྱངས་འབྲུག་ལྟར་སྒྲོཊ་ཀྱང་སྙིཊ་དུས་ཀྱི། །
མི་རྣམས་ཉོན་མོངས་འཕེལ་བའི་ཚུལ་འདི་ཅི། །
དྲུག་པ་འོས་པའི་དོན་གཞན་བཀོད་པ་ནི། དཔེར་ན་
སྨིན་ལེགས་ལང་ཚོ་གསར་པའི་བཞིན་རས་ཀྱིས། །
བདག་ལུས་བ་སྤུའི་འཁྲི་ཤིང་གཡོ་བར་བྱེད། །
དཀྱིལ་འཁོར་ཡོངས་སུ་རྫོགས་པའི་སྟོན་ཟླ་དང་། །
མཚུངས་ཆོས་འདྲ་བས་རིགས་པ་མ་ཡིན་ནམ། །
ཡང་ན་
བཞིན་བཟང་མ་ཡི་དགའ་བའི་བུ་ག་ཡིས། །



158
དྲན་པའི་ཀ་ཆེན་ཉལ་བའི་གཉིད་ལམ་དཀྲོག །
ཟེའུ་འབྲུ་རྒྱས་པའི་དཔྱིད་དཔལ་གཞོན་ནུ་དང་། །
མཚུངས་ཆོས་ལེགས་པར་བརྟགས་ཀྱང་འགལ་བ་ཅི། །
ཡང་ན་
རྒྱལ་བའི་ལུང་གིས་བསྔགས་པའི་ཀླུ་སྒྲུབ་ཀྱིས། །་
ཕྱི་རོལ་རྟོག་གེའི་རྣམ་དཔྱོད་མ་ལུས་བསྲེགས། །
ཆུ་ཡི་ཕུང་པོ་སྐེམ་པའི་མཚན་ཉིད་ཅན། །
རྒོད་མ་ཁ་དང་མཚུངས་ཆོས་གཅིག་ཏུ་སྣང་། །
ཡང་ན་
དཎྜིའི་དགོངས་པ་ཤིན་ཏུ་ཉམས་ལྡན་གྱིས། །
མཁས་པའི་རྣམ་དཔྱོད་མྱུ་གུ་གསར་དུ་སྐྲུན། །
གཞོན་ནུའི་ཚུལ་འཆང་བློ་ཡི་བདག་ཉིད་ཅན། །
དེ་དང་མཚུངས་ཆོས་ཁྱད་པར་ཅི་ཞིག་ཡོད། །
བདུན་པ་འོས་ཤིང་མི་འོས་པའི་དོན་གཞན་བཀོད་པ་ནི། དཔེར་ན་
སྣ་ཚོཊ་གཟུཊ་ཀྱིས་གཞན་སེམས་སླུ་མོད་ཀྱི། །



159
མཆོག་གསུམ་དམ་པས་ཁྲམ་པ་ཅི་ལ་བྱེད། །
ལས་འབྲས་ལོག་པར་ལྟ་བས་སྤྱོད་པའི་ལས། །
གཞན་ཕན་བྱང་ཆུབ་སེམས་ཀྱིས་འོས་སམ་ཅི། །
ཡང་ན་
གླེན་པའི་ཡིད་ཀྱིས་ཕ་མའི་ཀླད་འགེམ་མོད། །
རྣམ་དཔྱོད་ལྡན་པས་མཚམས་མེད་ཅི་ལ་བྱེད། །
སྒྲིབ་བྱེད་མིག་་་ ན་གཟུགས་ཀྱིས་སྤྱོད་པའི་ལས། །
རྟ་བདུན་འོད་ཀྱིས་མི་འོས་པ་མིན་ནམ། །
ཡང་ན་
ཕ་རོལ་དགྲ་བོའི་ཚིག་གིས་སྙིང་འབིགས་མོད། །
ཡིད་གཅུགས་བྱམས་པའི་གཏམ་གྱིས་ཅི་ལ་ཁྲོ། །
འོད་ཀྱི་ཤིང་རྟས་སྲེག་པར་བྱེད་པའི་ལས། །
གངས་ཆུ་བསིལ་བས་དེ་ལྟར་བྱེད་འོས་སམ། །
ཡང་ན་
ཉོན་མོངས་ཅན་གྱིས་གནོད་འཚེ་བྱེད་མོད་ཀྱི། །



160
ཉམས་རྟོགས་འཕེལ་བས་ངན་ལན་ཅི་ལ་བྱེད། །
ཕྱི་རོལ་མུ་སྟེགས་རྣམས་ཀྱིས་སྤྱོད་པའི་ལས། །
རྒྱལ་སྲས་རྣམས་ཀྱིས་མི་རིགས་པ་མིན་ནམ། །
བརྒྱད་པ་མི་འོས་ཤིང་འོས་པའི་དོན་གཞན་བཀོད་པ་ནི། དཔེར་ཅ་
མི་སྡུག་བསྒོམས་ཀྱང་ཡུལ་ལ་ཆགས་འགྱུར་ན། །
སྒོམ་མེད་སྐྱེ་བོས་འདོད་ལ་རིས་མི་སྲིད། །
ལྷོ་ཡི་རླུང་གཞོན་གསར་པས་ལུས་འཚིག་ན། །
དམྱལ་བའི་ལྕཊ་བསྲེཊ་རླུང་གིས་གདུང་བར་འོས། །
ཡང་ན་
གྲཊ་ཐོབ་རྣམས་ཀྱིས་འཇིག་རྟེན་ཆོས་བརྒྱུད་ལ། །
མཉེས་པར་བྱེད་ན་རྨོངས་པས་ཅིས་མི་འོས། །
དལ་འབྱོར་ཐོབ་ཀྱང་མི་དགེར་ཆེས་བརྩོན་ན། །
དུད་འགྲོ་གླེན་པས་བླང་དོར་ཤེས་འོས་སམ། །
ཡང་ན་
ཚེ་གཅིག་ཐོས་བསམ་བྱས་ཀྱང་མ་ཤེས་ན། །



161
ཐོས་མེད་སྙོམ་ལས་ཅན་གྱིས་ཇི་ལྟར་རིགས། །
བཅུ་གཉིས་བདག་པོས་མུན་པ་མི་སེལ་ན། །
བ་ལང་མིག་ལ་རེ་བའི་གོ་སྐབས་ནི། །
་ ཡང་ན་
རབ་ཏུ་བྱུང་ཡང་བཅས་ཁྲིམས་མི་ལྡན་ན། །
ཞེན་ཆཊ་ཁྱིམ་བདག་རྣམས་ཀྱིས་ཇི་ལྟར་བསྲུང་། །
མཁས་པའི་དབང་པོས་ཉེ་གནས་མི་སྐྱོང་ན། །
གླེན་པས་གཞན་ལ་འཆད་ཉན་སྨོས་ཅི་དགོས། །
བརྒྱད་པ་ལྡོག་པ་ཅན་གྱི་རྒྱན་ནི། དཔེ་དང་དཔེ་
ཅན་གྱི་དངོས་པོ་གཉིས་མཚུངས་པར་བརྗོད་པའི་
སྒྲས་དངོས་སུ་ཟིན་པའམ། མཚུངས་ཆོས་ཀྱི་སྒྲ་
དངོས་སུ་མེད་ཀྱང་ཤུཊ་བསྟན་ལས་རྟོཊ་པའི་སྒོ་
ནས་མཚུངས་པར་གྱུར་པ་གཞིར་བཞག་ནས། སླར་
ཡང་འབྱེད་བྱེད་ཀྱི་ཁྱད་པར་འགའ་ཞིག་བརྗོད་པས་
མི་མཚུངས་པར་ལྡོག་པ་སྟེ། འདི་ལ་སྤྱིར་དབྱེ་བ་



162
བཞི་ལས་དང་པོ་སྒྲས་ཟིན་མཚུངས་པའི་ལྡོག་པ་ཅན་ལ་
ལྔ་ཡོད་པའི་དང་པོ། གཅིག་གི་ལྡོག་པ་ཅན་གྱི་དཔེ་ནི།
དཔེར་ན་
བརྒྱད་གཉིས་ལང་ཚོའི་སྐུ་མངའ་མཚན་དཔེས་མཛེས། །
ཚངས་དབྱངས་འབྲུག་ལྟར་སྒྲོགས་པའི་ལྷ་མོ་དང་། །
ཤེས་རབ་འཁོར་ལོ་མཚུངས་མོད་ཐ་དད་པའི། །
འབྱེད་ཆོས་སྒྲ་སྙན་ཕྱག་ཏུ་ལྡན་པས་སོ། །
ཡང་ན་
འཆད་པའི་ཡོན་ཏན་རྩོད་པའི་སྤོབས་པ་དང་། །
རྟོགས་པའི་ཉམས་སྣང་རྩོམ་པའི་སྙན་གྲགས་ཀྱིས། །
བརྟན་པའི་འཁོར་ལོ་ཐུ་མིར་མཚུངས་གྱུར་ཀྱང་།།
ལྕང་ལོའི་ཟུར་ཕུད་ལྡན་པས་རྣམ་པར་དབྱེ། །
ཡང་ན་
མཛེས་སྡུག་དྲི་ཞིམ་དཔལ་གྱིས་རབ་ཕྱུག་ཅིང་། །
ཡིད་ལ་གང་འདོད་རེ་བ་སྐོང་བྱེད་པའི། །



163
མགོན་ཁྱོད་ལྷ་ཡི་ས་བརྟོལ་ཤིང་མཚུངས་མོད། །
འབྱེད་ཆོས་ན་བཟའ་ངུར་སྨྲིག་འཆང་བས་སོ། །
ཡང་ན་
ཡིད་འཕྲོག་ཀུན་ལ་ཕན་བདེ་སྟེར་བའི་གཟུགས། །
ངག་དབང་ལྷ་མོའི་ཞལ་གྱི་དཀྱིལ་འཁོར་དང་། །
མཚན་མོའི་ནོར་བུ་མཚུངས་མོད་ཁྱོད་ཀྱི་ཞལ། །
སྨིན་མའི་རི་མོ་རྣམ་པར་བཀྲ་བས་སོ། །
གཉིས་ཀྱི་ལྡོག་པ་ཅན་ནི། དཔེར་ན་
རྐང་དྲུག་མྱོས་པའི་སྐད་དང་དབྱངས་ཅན་གསུང་། །
སྙན་འཇེབས་རྣ་བའི་ལམ་དུ་སྒྲོགས་པ་སྟེ། །
དེ་ནི་དཔྱིད་དཔལ་གཞོན་ནུའི་ངོས་སུ་དང་། །
གང་གི་གསུང་དབྱངས་སྟོང་གསུམ་ཁྱོན་གྲུར་བརྡལ།།
་ ཡང་ན་
སྲིད་པའི་མིག་དང་ཚངས་སྲས་ལྷ་མོའི་ཞལ། །
མཐོང་བས་གཟི་བརྗིད་འོད་ཀྱིས་གདུང་བྱེད་དེ། །
-



164
ནམཁའི་ནོར་བུས་འདབ་བརྒྱའི་ཚལ་བཞད་ཅིང་། །
ངང་པའི་བུ་མོས་བློ་ཡི་སྒོ་འཕར་འབྱེད། །
ཡང་ན་
ལྷ་ཡི་རྔ་ཡབ་ཅན་དང་ཤོང་སྟོན་རྗེ། །
གདུང་སེལ་ཡིད་ཀྱི་འདོད་པ་འཇོ་བ་སྟེ། །
གོ་བི་ད་ར་འཆི་མེད་དགའ་ཚལ་དང་། །
མགོན་ཁྱོད་གངས་ཅན་ལྗོངས་ཀྱི་ཁྲོད་དུ་གནས། །
ཡང་ན་
དབྱར་རྔ་སྒྲོགས་པའི་སྐད་དང་འཇམ་དཔལ་གསུང་། །
སྙན་བརྗིད་འཛམ་གླིང་འུར་སྒྲ་སྒྲོགས་པ་སྟེ། །
དེ་ནི་རྒྱུ་སྐར་ལམ་གྱི་ཁོར་ཡུག་དང་། །
ཁྱོད་གསུང་སྲིད་གསུམ་སྐྱེ་དགུའི་རྣ་བར་འཇུག །
གསུམ་པ་སྦྱར་བའི་ལྡོག་པ་ཅན་ནི། དཔེར་ན་
ཚངས་སྲས་ལྷ་མོ་ཁྱོད་དང་འདབ་བརྒྱའི་ཚལ། །
བསིལ་ཟེར་ཅན་གྱི་རྗེས་བཟུང་བདུད་རྩིས་ཚིམ། །



165
ཁྱོད་ནི་སངས་རྒྱས་ཀུན་གྱི་ཐུགས་ཀྱི་གཏེར། །
གེ་སར་ཅན་ནི་བུང་བ་མྱོས་པའི་རྫས། །
ཡང་ན་
ཡོན་ཏན་རྒྱ་མཚོ་ཁྱོད་དང་བརྟུལ་ཞུགས་དབང་། །
དམ་པའི་ཆོས་ལ་འབུང་བའི་བློ་མཚུངས་ཀྱང་། །
མགོན་པོ་ཁྱོད་ནི་ཐེག་ཆེན་ལམ་ནས་གཤེགས། །
ཐོས་སྒྲོག་་དེ་ནི་ཐེག་དམན་ལམ་ནས་རྒྱུ། །
ཡང་ན་
ཤཱཀྱའི་ཁྱུ་མཆོག་ཁྱོད་དང་ལེགས་བྲིས་གཙོ། །
ཡོངས་འདུ་ཤིང་གི་རྗེས་བཟུང་དབུལ་བ་སེལ། །
མགོན་ཁྱོད་དམ་པའི་ཆོས་ཀྱི་སྦྱིན་པར་བརྩོན། །
སྟོབས་ལྡན་དགྲ་བོས་ཟང་ཟིང་ནོར་ལ་འབད།།
ཡང་ན་
མཚན་བཟང་རྣམ་པར་བཀྲ་དང་འོད་ཅན་ཉིད། །
ཡི་འོང་རྣམ་བཀྲ་ཀུན་ལ་ཕན་བདེ་སྟེར། །



166
མཚན་དཔེའི་གཟི་བརྗིད་དཔལ་ནི་ཁྱོད་གཟུཊ་ལ། །
དེ་ལས་གཅིག་ཤོས་རྒྱུ་སྐར་ལམ་དུ་སྣང་། །
བཞི་པ་འགོག་པའི་ལྡོག་པ་ཅན་ནི། དཔེར་ན་
ངོམས་མེད་ལུས་ཅན་རྣམས་ཀྱི་འདོད་པ་འཇོ། །
ལྟ་ན་སྡུག་ཅིང་ཀུན་གྱིས་བཀུར་ན་ཡང་། །
བགྲེས་རྒུད་མི་མངའ་གཞོན་ནུའི་ཚུལ་འཆང་བ། །
རྒྱལ་བའི་མ་མར་ལུས་ཕྲས་འགྲན་དུ་ཅི། །
ཡང་ན་
བློ་མི་ལྡན་ཡང་ཀུན་གྱི་ཡིད་འཕྲོག་ཅིང་། །
ལྷག་པར་དཔྱིད་ཀའི་དུས་སུ་ཆེས་མཛེས་ཀྱང་། །
གླིང་བཞི་མུན་པའི་སྡུག་བསྔལ་མི་སེལ་བ། །
འདབ་བརྒྱས་ཆུ་ཤེལ་དབང་པོར་ཇི་ལྟར་འགྲན། །
ཡང་ན་
རྩུབ་རེག་བྲལ་ཡང་ཉོན་མོངས་སྲོག་རྩ་གཅོད། །
བློ་དང་འཚམས་པར་དམ་ཆོས་འདོམས་བྱེད་ཀྱང་། །



167
སྤྲོས་བྲལ་སྟོང་ཉིད་དོན་ལ་མ་སྒོམ་པ།
དགེ་བའི་བཤེས་ཀྱིས་ཁྱོད་ལ་འགྲན་ནུས་དབེན། །
ཡང་ན་
དཀར་གསལ་དྭངས་པའི་ཡོན་ཏན་ཆ་རྫོཊ་ཀྱང་། །
ནག་པོ་ར་རིའི་དྲི་མ་ལྡན་པ་ཡི། །
སྤུན་ཟླར་གྲུབ་པའི་གཉིས་སྐྱེས་རྒྱལ་པོ་ཡིས། །
ཙནྡྲ་གོ་མིའི་ཐུགས་ལ་ཇི་ལྟར་འགྲན། །
ལྔ་པ་གཏན་ཚིགས་ཀྱི་ལྡོག་པ་ཅན་ནི། དཔེར་ན་
དཀར་འཇམ་མཛེས་སྡུག་མིག་ཟུར་གཡོ་ལྡན་ཞིང་། །
གཞན་སེམས་འཕྲོག་པའི་རྣམ་འགྱུར་བསྟན་མཁས་ཀྱང་། །
མ་རིག་འདོད་ཆགས་དབང་དུ་གྱུར་པའི་ཕྱིར། །
སྟོབས་མེད་རྒྱ་མཚོའི་ལྷ་མོ་ཁྱོད་བས་དམན། །
ཡང་ན་
དྲི་ངད་ལྡང་བས་ཕྱོགས་ཀུན་རབ་འགེངས་ཤིང་། །
ཀུན་གྱིས་བསྔཊ་པར་འོས་པའི་དཔལ་མངའ་ཡང་། །



168
འཁྱོག་འགྲོ་ཅན་གྱིས་རབ་ཏུ་འཁྱུད་པའི་ཕྱིར། །
ཙནྡན་ཤིང་དེ་ཐུབ་པ་ཁྱོད་བས་དམན། །
ཡང་ན་
ཞེ་སྡང་དྲག་པོའི་ང་རོ་ཆེར་སྒྲོགས་ཤིང་། །
ཕས་ཀྱི་རྒོལ་བ་རྣམ་པར་གནོན་བྱེད་ཀྱང་
། །
དུད་འགྲོ་གླེན་པ་ཡིན་ཕྱིར་གདོང་ལྔ་པ། །
ས་སྐྱོང་རྒྱལ་པོ་ཁྱོད་དང་མཚུངས་པ་མིན། །
ཡང་ན་
དམ་པའི་ཆོས་ཀྱི་སྒྲ་དབྱངས་རབ་སྒྲོགས་ཤིང་། །
རྣམ་སད་རྣམས་ལ་ཆོས་ཀྱི་ལུང་སྟོན་ཀྱང་། །
བློ་ལྡན་མ་ཡིན་བེམ་དངོས་ཡིན་པའི་ཕྱིར།།
ཤཱཀྱ་སེངྒེ་ཁྱོད་དང་ཐ་དད་སྣང་། །
དྲུག་པ་རྟེན་གྱི་དབྱེ་བའི་ལྡོག་པ་ཅན་ནི། དཔེར་ན་
དབྱངས་ཅན་ཡལ་ག་ལྔ་པའི་རྒྱུད་མངས་དང་། །
རཿཡིག་གཉིས་པ་སྦྲང་རྩིས་མྱོས་པའི་སྐད། །



169
དེ་ནི་དཔྱིད་དཔལ་གཞོན་ནུའི་ངོས་སུ་དང་། །
སྒྲ་སྙན་དབྱངས་ཅན་དཔུང་པའི་འདབ་མར་གནས། །
ཡང་ན་
འཇམ་དཔལ་དཔའ་བོའི་ཞལ་གྱི་དཀྱིལ་འཁོར་དང་། །
ཡར་ཚེས་ནམཁའི་རྣ་བ་འདི་ཉིད་ཀྱི། །
འབྱེད་ཆོས་དེ་ནི་ཁྱོད་ཀྱི་སྐུ་ལ་དང་། །
ཤར་གྱི་ཐིག་ལེ་མཁའ་ལ་གནས་པས་དབྱེ། །
ཡང་ན་
ངལ་བསོས་པོ་དང་ཧ་རི་ཙནྡན་གཉིས། །
སྔ་མ་ལྕང་ལོ་ཅན་གྱི་ཕོ་བྲང་དང་། །
ཡོངས་འདུ་ས་བརྟོལ་རོལ་གནས་འཆི་མེད་ཀྱི། །
ཇི་ལྟར་རེ་བ་སྐོང་བའི་ཁྱད་པར་འབྱེད། །
ཡང་ན་
རྒྱལ་བའི་མ་མ་ཁྱོད་ཀྱི་ཚེམས་ཕྲེང་དང་། །
སྐར་མ་གོ་ལའི་བགྲོད་ཀྱི་ཁྱད་པར་ཡང་། །



170
-
གང་གི་ཐཊ་བཟང་མཆུ་ཡི་སྦུབས་སུ་དང་། །
གཅིག་ཤོས་རྒྱུ་སྐར་ལམ་ལ་བརྟེན་པས་སོ། །
བདུན་པ་དཔེ་ཅན་ལྷག་པའི་ལྡོག་པ་ཅན་ནི། དཔེར་ན་
རླབས་ཕྲེང་ཅན་གྱི་གཏིང་མཐའ་གཞལ་བའི་ཚད། །
རིག་པར་མི་ནུས་འགྲོ་ལ་སྙིང་རྗེ་དབེན།།
སྨྲ་སེང་ཐུགས་ཀྱིས་ཆོས་ཉིད་རྗེན་པར་གཟིགས། །
རྨོངས་པ་རྣམས་ལ་ལྷག་པར་བློ་གྲོས་སྟེར། །
ཡང་ན་
ཁ་བའི་རྡུལ་བརྩེགས་རབ་ཏུ་དཀར་བ་ལ། །
མཚན་བཟང་ལ་སོགས་ཟུར་མིག་གཡོ་བ་ཡི། །
རྣམ་འགྱུར་བྲལ་ཞིང་ཚངས་པའི་སྲས་མོ་ཡི། །
འཛུམ་ཞལ་རབ་ཏུ་དཀར་བ་ཉིད་ཀྱིས་བརྒྱན། །
ཡང་ན་
པུཎྜ རཱི་ཀར་རལ་པའི་ལྕང་ལོ་དང་། །
འཛུམ་པའི་ཞལ་གཡོགས་སྨིན་ལེགས་ལྡན་པ་མེད། །



171
ཟླ་བའི་སྲིང་མོའི་སྐུ་ཡི་ཁྱད་ཆོས་ནི། །
མཚན་དཔེ་ལ་སོགས་རྒྱན་ཆ་དུ་མས་སྤྲས། །
ཡང་ན་
ཨུ་དུམ་ཝ་རར་འཆད་པའི་སྤོབས་པ་དང་། །
མུ་སྟེགས་རྒོལ་བར་རྩོད་པའི་ནུས་པ་དབེན། །
བུ་རམ་ཤིང་པས་རྩོམ་པའི་ཁྱད་ཆོས་ནི། །
སོ་སྐྱེས་རྣམས་ཀྱི་བློ་ཡི་ཡུལ་ལས་འདས། །
བརྒྱད་པ་འབྱེད་བྱེད་ཀྱང་མཚུངས་པའི་ལྡོག་པ་ཅན་ནི།
དཔེར་ན་
ཚངས་སྲས་ལྷ་མོའི་སྐུ་ཡི་བཀོད་པ་དང་། །
པདྨ་གཞོན་ནུ་དཀར་པོའི་དཔལ་འཛིན་ཏེ། །
ངང་པའི་བུ་མོ་ཐེག་གསུམ་གདུལ་བྱས་འཁོར། །
ཆུ་སྐྱེས་འདི་ནི་གཡུ་སྦྲང་མྱོས་པས་སྤྱོད། །
ཡང་ན་
འཛུམ་པའི་ཞལ་དང་ཡར་ཚེས་བཅོ་ལྔའི་ཟླ། །



172
དཀར་མཛེས་མིག་ལ་སྣང་བས་བདེ་སྟེར་མོད། །
གདོང་པའི་དཀྱིལ་ལ་འདྲེན་བྱེད་ཟུང་གིས་མཛེས། །
བསིལ་ཟེར་དབུས་ན་རི་བོང་གཟུཊ་ཀྱིས་མཚན། །
ཡང་ན་
རྒྱུ་སྐར་ལམ་གྱི་དབང་པོའི་མཚོན་ཆ་དང་། །
མགྲིན་སྔོན་དཀར་སེར་དམར་བའི་མདངས་ལྡན་མོད། ,!
ལྷ་རྒྱལ་མཚོན་ཆ་མི་རྟག་པ་ཡིས་བཅོམ། །
གཙུག་ཕུད་ཅན་འདི་དབྱར་རྔའི་སྐད་ཀྱིས་མྱོས། །
ཡང་ན་
ཐུབ་པ་ཁྱོད་ཀྱི་ཐུགས་དང་ཏི་མའི་གྲོང་། །
དྲི་མེད་དངས་ཤིང་ཕ་མཐའ་བྲལ་བ་སྟེ། །
གང་ཐུགས་དམིགས་མེད་སྙིང་རྗེས་ཡོངས་གང་ཞིང་། །
ངོགས་ཅན་རིན་ཆེན་ནོར་བུའི་གཏེར་ཆེན་ཉིད། །
དགུ་པ་མཚུངས་ཆོས་ཤུགས་ལས་བསྟན་ཅིང་
འབྱེད་བྱེད་སྒྲས་ཟིན་པའི་ལྡོག་པ་ཅན་ནི།



113
དཔེར་ན་
མཚན་བཟང་རྣམ་པར་བཀྲ་བས་ཆོས་སྐུ་དང་། །
ཆུ་ཤེལ་དབང་པོས་རྒྱུ་སྐར་ལམ་ལ་མཛེས། །
ལྷ་མོའི་སྐུ་ནི་ཟུར་མིག་གཡོ་བ་དང་། །
ལྷ་ཡི་རྫིང་རིང་སྐད་ཅིག་འོད་ཀྱིས་སྤྲས། །
ཡང་ན་
ཐིག་ལེ་མཆོག་མས་མཐོ་རིས་གནས་བཟང་དང་། །
དྲི་བཟང་ཁང་པས་རིན་ཆེན་སྙིང་པོ་མཛེས། །
སུམ་རྩེན་གནས་ནི་ལྷ་རྣམས་འབྱུང་བའི་ཁུངས། །
ནོར་འཛིན་འདི་ནི་ལོ་ཏོག་སྐྱེ་བའི་གནས། །
ཡང་ན་
ངག་དབང་ལྷ་མོས་འདུན་པའི་ངོས་སུ་དང་། །
སྣ་ཚོགས་ཤིང་རྟས་རོལ་པའི་གནས་འདིར་མཛེས། །
མོས་པའི་བློ་འདི་ལེགས་བཤད་ནོར་བུའི་དཔལ། །
སྡིག་མེད་གནས་འདི་ལོངས་སྤྱོད་རྒྱས་པ་ཅན། །



174
ཡང་ན་
ལོ་ཏོག་ཕུན་ཚོགས་གསེར་གྱི་སྙིང་པོའི་རྒྱན། །
བློ་ཡི་རྣམ་དཔྱོད་གཉིས་མེད་ཐུགས་ཀྱི་རྒྱན། །
དབྱིག་གི་བློ་གྲོས་འདོད་དགུ་འབྱུང་བའི་ཁུངས། །
ཐུགས་འདི་ལེགས་བཤད་མི་ཟད་དུ་མའི་མཛོད། །
བཅུ་པ་རིགས་མཐུན་ལྡོག་པ་ཅན་ནི། དཔེར་ན་
འཇིམ་བཟོའི་ཡལ་ག་ལྔ་པས་མ་བཟོས་ཤིང་། །
ལྷ་བྲིས་མཁན་གྱིས་རི་མོར་མ་བྱས་པའི། །
བཅུ་དྲུག་ལང་ཚོ་ལྡན་པའི་དབྱངས་ཅན་གྱིས། །
སྲིད་གསུམ་དཔལ་གྱི་ཕུང་པོ་མ་ལུས་འཕྲོག །
ཡང་ན་
ཞིམ་མངར་ཁ་ཟས་བཟང་པོས་མི་ཕན་ཅིང་། །
འཚོ་བྱེད་མཁས་པའི་སྨན་གྱིས་མ་གསོས་པའི། །
གདོད་ནས་ཡུན་རིང་འགྲོགས་པའི་ཆགས་སྡང་འདིས། །
བླང་དོར་གནས་ལ་འཇུག་པའི་སྒོ་འཕར་འགེག །



175
ཡང་ན་
ཕས་རྒོལ་དགྲ་ཡི་དབང་གིས་མ་འཕྲོག་ཅིང་། །
གཡུང་པོ་ཆོམ་རྐུན་ཇག་པས་མི་རྐུ་བའི། །
ཟུར་ཕུད་ལྔ་པའི་ཐུགས་ཀྱི་མཁྱེན་རབ་འདིས། །
ཤེས་བྱའི་གནས་ལ་རྨོངས་པའི་མུན་པ་འགེག །
ཡང་ན་
རྩི་ཡི་དབང་པོས་རེག་བྱ་མི་བསིལ་ཞིང་། །
མ་ལ་ཡ་ཡི་རླུང་གིས་སྐྱོབ་མིན་པའི། །
ཡིད་ལ་མི་བཟོད་འདོད་པའི་ཚ་གདུང་གིས། །
སྲེད་ལྡན་ལུས་ཕྲའི་སྙིང་ལ་ཟུག་རྔུ་སྐྲུན། །
དགུ་པ་སྲིད་པ་ཅན་གྱི་རྒྱན་ནི། འཇིག་རྟེན་གྱི་ཐ་
སྙད་ལ་འབྲས་བུ་རང་གི་རྒྱུར་གྲགས་པའི་རྒྱུ་དེ་བཟློག་
ནས་རྒྱུ་དེ་ལྟ་བུ་མེད་ཀྱང་རྒྱུ་གཞན་ཅུང་ཟད་ཙམ་དང་
འབྲས་བུ་རང་གི་ངོ་བོ་སྲིད་པར་སྟོན་པ་ཡིན་ལ།
འདི་ལ་དབྱེ་བ་གསུམ་ལས། དང་པོ་ཕྱིའི་རྒྱུ་གཞན་ཅུང་



176
ཟད་སྟོན་པའི་སྲིད་པ་ཅན་ནི། དཔེར་ན་
མ་བཏབ་སྤང་ལྗོངས་བདེ་མོ་རྒྱས་པའི་ངོས། །
མ་བཀོད་པུ་ཡི་ཚོམ་བུས་མཛེས། །
མ་བླུགས་སྦྲང་རྩིའི་བཅུད་ཀྱི་དགའ་སྟོན་ཆེ། །
སྦྱིན་མིན་གཡུ་སྦྲང་ཚོགས་ཀྱིས་ཀུན་ཏུ་སྤྱོད། །
ཡང་ན་
བཙུགས་མིན་ལྗོན་ཤིང་ཡལ་ག་ཕྱོགས་སུ་རྒྱས། །
བསྐུལ་བ་མིན་ཡང་ལེགས་བྲིས་ལྷ་ཡི་ཚོགས། །
ཤེས་ལྡན་མ་ཡིན་ཡིད་ལ་འདོད་འཇོ་བ། །
ཡིད་བཞིན་ནོར་བུ་མ་ཡིན་ས་བརྟོལ་དབང་། །
ཡང་ན་
མ་བཀོད་ནམ་མཁའི་རྒྱལ་མཚན་ལེགས་འཁྲིགས་ཤིང་།
མ་བསགས་སྤྲིན་གྱི་མེ་ཏོག་དལ་རྒྱུན་བཅས། །
མ་བསྐུལ་སྐད་གསང་ལྡིར་བའི་དབྱར་རྔ་ཡིས། །
མདོངས་མཐའ་ཅན་རྣམས་དགའ་བའི་སྟོན་མོ་འགྱེད།



177
ཡང་ན་
ཚོན་གྱིས་མ་བསྐུས་དབྱངས་ཅན་འཛུམ་ཞལ་དཀར། །
རྒྱན་གྱིས་མ་བརྒྱན་མཚན་དཔེའི་རི་མོ་མཛེས། །
བསྐུལ་བ་མིན་ཡང་གསུང་དབྱངས་དྲུག་ཅུ་ཡིས། །
སྐལ་ལྡན་ཚོགས་ལ་བློ་ཡི་སྟོན་མོ་འགྱེད། །
གཉིས་པ་ནང་གི་རྒྱུ་གཞན་ཅུང་ཟད་སྟོན་པའི་སྲིད་པ་ཅན་ནི། དཔེར་ན་
མ་ཕྱིས་དཀར་བའི་མདངས་ལྡན་ཐགས་བཟང་དང་། །
མ་བྲིས་སྨིན་མའི་རི་མོ་རྣམ་པར་བཀྲ། །
ཚོན་མ་འབྱུག་པར་མཆུ་སྒྲོས་དམར་བའི་མདངས། །
འདི་ནི་ལང་ཚོ་ལྡན་པའི་མཚོ་བྱུང་མ། །
ཡང་ན་
འབད་པ་མེད་པར་ཆོས་སྐུ་ལྷུན་གྱིས་གྲུབ། །
ཙནྡན་མ་བསྐུས་དྲི་ངད་ཀུན་ཏུ་ལྡང་། །
ངོ་འདྲིས་མེད་ཀྱང་སྐྱེ་བོ་ཀུན་གྱིས་གྲོཊ། །
མ་སྒྲུབ་ངག་དབང་ལྷ་མོའི་ཞིན་རས་སྣང་། །



178
ཡང་ན་
བཅོས་མིན་ལང་ཚོ་ལྟ་ན་སྡུག་པའི་སྐུར། །
མ་བྲིས་མཚན་དཔེའི་རི་མོ་རྣམ་པར་གསལ། །
མ་མཆོད་ཞལ་འཛུམ་བྱུང་པའི་ལྷ་མོ་ཀྱེ། །
སྐལ་ལྡན་བུ་ལ་ཟག་མེད་ཤེས་རབ་སྩོལ། །
ཡང་ན་
དར་གྱིས་མ་འཐུམ་ཤིན་ཏུ་འཇམ་པའི་ཐུགས། །
བསྐྲད་པ་མིན་ཡང་དག་པའི་ཞིང་དུ་བགྲོད། །
འཁོན་མིན་ཉོན་མོངས་མགོ་བོ་གཅོད་བྱེད་པ། །
བསྐལ་བཟང་སྐྱེས་བུ་དམ་པའི་སྤྱོད་ཚུལ་ཡིན། །
གསུམ་པ་འབྲས་བུ་རང་གི་ངོ་བོ་ཙམ་བསྟན་
པའི་སྲིད་པ་ཅན་ནི། དཔེར་ན་
དྲངས་པ་མེད་པར་ཆུ་ཏེར་ཆེན་པོའི་དབུས། །
མ་བཏབ་སྦྲང་རྩིའི་རྒྱལ་མཚན་རབ་ཏུ་མཚར། །
བསྒོས་པ་མེད་པར་དྲི་ངད་ལྡན་པའི་མཐུས། །



179
མ་བསྐུལ་གཞོན་ནུའི་ཚོཊ་རྣམས་ངང་གིས་འདུ། །
ཡང་ན་
བདུད་བཞི་བཅོམ་པ་མེད་པར་གཙུག་ཏོར་མངའ། །
བཅོས་པ་མིན་པར་མཇུག་སྒྲོའི་རི་མོ་བཀྲ། །
རྒྱུ་མེད་རླུང་གི་ཤིང་རྟ་འཁོན་དུ་འཛིན། །
རྒྱུ་མཚན་མེད་པར་ཟློས་གར་བསྒྱུར་ལ་སྤྲོ། །
ཡང་ན་
ཆཊ་སྡང་མ་བསྒོས་ཟུར་མིག་གཡོ་ལ་མཁས། །
མིག་་་སྨན་མ་བསྐུས་རལ་པའི་ལྕང་ལོ་ནག །
རིན་ཆེན་རྒྱན་ཆས་མེད་ཀྱང་མཚན་དཔེས་མཛེས། །
གནོད་སེམས་བྲལ་ཡང་ཉོན་མོངས་རྣམ་པར་གནོན། །
ཡང་ན་
བསྐུལ་བ་མིན་པར་རི་རྒྱལ་ལྷུན་པོ་སྐོར།།
རྒྱུ་མཚན་མེད་པར་ཡིད་ལ་ཟུག་རྔུ་སྐྲུན། །
ཚ་རེག་བྲལ་ཡང་འདོད་པའི་མེ་རོ་སློང་། །



130
འཚེ་སེམས་བྲལ་ཡང་པདྨ་འཛུམ་པར་བྱེད། །
བཅུ་པ་བསྡུས་བརྗོད་ཀྱི་རྒྱན་ནི། བརྗོད་འདོད་ཀྱི་
དངོས་པོ་འགའ་ཞིག་ཡིད་ལ་བསམ་པར་བྱས་ནས།
དེ་དང་ཆོས་མཚུངས་པའི་དངོས་པོ་གཞན་ཞིག་བསྡུས་
པའི་ཚུལ་གྱིས་ངག་ཏུ་རྗོད་པར་བྱེད་པ་དེ་ནི་བསྡུས་
བརྗོད་དུ་འདོད་དོ། འདི་ལ་དབྱེ་ན་སྤྱི་དང་བྱེ་བྲག་
གཉིས་ལས། དང་པོ་སྤྱིའི་བསྡུས་བརྗོད་ནི། དཔེར་ན་
ངུར་སྨྲིག་འཛིན་པ་མཚན་དང་དཔེ་བྱད་ཅན། །
གྲིབ་བཞིན་གྲོཊ་པའི་དགེ་སྦྱོང་རྣམས་སྤངས་ནས། །
ཐུན་མཚམས་འཁྱུད་པའི་ལྗོན་ཤིང་མགོན་ཡིན་ཞེས། །
དབྱིབས་ལ་མཚན་མར་འཛིན་པ་གླེན་པའི་ཡིད། །
ཡང་ན་
མི་ཤེས་མ་རིག་རྨོངས་པ་སེལ་བྱེད་པའི། །
ངག་གི་དབང་ཕྱུག་སྐུ་ལ་མ་བརྟེན་པར། །
འཁོར་བར་བཅིངས་པའི་ནམ་མཁའི་སྐྲ་ཅན་ལ། །



181
，
བདུད་ཀྱིས་བརླམས་པའི་ལུས་ཅན་འགའ་ཞིག་མཆོད། །
ཡང་ན་
བསམ་པའི་རེ་བ་ཇི་ལྟར་སྐོང་བྱེད་པའི། །
ཤིང་མཆོག་ཧ་རི་ཙནྡན་མཆོག་དོར་ནས། །
འབྲས་བུའི་རེ་བ་སྤངས་པའི་སྐྱེད་ཚལ་ལ། །
རྣམ་སད་འབའ་ཞིག་གདུང་སེལ་རེ་བ་མཐོང་། །
ཡང་ན་
མཛེས་སྡུག་པདྨའི་ཁ་སྦུབས་སྒྲོལ་བྱེད་པའི། །
རྟ་བདུན་དབང་པོའི་འོད་ལ་མ་བརྟེན་པར། །
སྲོག་ཆགས་སྲིན་བུའི་ཁ་ཡི་སྒྲོན་མེ་ལ། །
དྲི་བཟང་ཁང་པ་འགའ་ཞིག་ཡོངས་སུ་རྒྱུ། །
གཉིས་པ་བྱེ་བྲག་དབྱེ་བ་གསུམ་གྱི་དང་པོ་ཁྱད་
གཞི་ཐ་དད་ཁྱད་ཆོས་གཅིག་པའི་བསྡུས་བརྗོད་ནི།
དཔེར་ན་
ཆ་ཤས་རྫོཊ་པའི་དཀྱིལ་འཁོར་རྣམ་བཀྲ་བས། །



132
འགྲོ་བ་ཀུན་ལ་ཕན་དང་བདེ་བས་སྐྱོང་། །
ངོ་མཚར་རྨད་བྱུང་འོད་ཀྱི་སྐུ་ཅན་དེ། ། ་
སྲིད་པའི་སྨག་རུམ་འཇོམས་པའི་དཔལ་དུ་ཤར། །
ཡང་ན་
བསིལ་ཞིང་དྭངས་ལ་དྲི་མ་མེད་པ་ཡིས། །
སྐྱེ་རྒུའི་ལུས་སེམས་ཐམས་ཅད་གཙང་བར་བྱེད། །
མྱང་ན་གདུང་བ་སེལ་བ་ཆུ་བོའི་རྒྱུན། །
ཉིན་མཚན་གཡེལ་བ་མེད་པར་བདག་གིས་འཐུངས། །
ཡང་ན་
རེག་བྱ་འཇམ་ཞིང་ཟེའུ་འབྲུ་རྒྱས་པ་ཡིས།།
རྐང་དྲུག་བུང་བའི་ལུས་སྟོབས་འཕེལ་བར་བྱེད། །
འདབ་མ་རྒྱས་པའི་དཔྱིད་དཔལ་གཞོན་ནུ་འདི། །
ཁོ་བོས་ཉེ་བར་སྤྱད་པའི་དཔལ་དུ་ཐོབ། །
ཡང་ན་
གཡོ་མེད་རྩ་བ་བརྟན་ཅིང་བསིལ་འོད་ཀྱིས། །



183
-
རིས་མེད་ཀུན་གྱི་ཚ་གདུང་འཇིལ་བར་བྱེད། །
མངོན་མཐོ་དྲི་མ་སྤྱང་པའི་ཀེ་ལ་ཤ། །
དེང་དུས་གངས་ལྗོངས་སྐྱེ་འགྲོའི་དཔལ་དུ་ཤར། །
གཉིས་པ་ཁྱད་ཆོས་ཐ་དད་དང་ཐ་དད་
མིན་པའི་བསྡུས་བརྗོད་ནི།
དཔེར་ན་
རོལ་མཚོ་ལས་སྐྱེས་བང་རིམ་མངོན་མཐོ་ཞིང་། །
རིན་ཆེན་རྡུལ་བརྩེཊ་ཕྲེང་བའི་དཔལ་དང་ལྡན། །
འཕོ་འགྱུར་འཕེལ་འགྲིབ་མི་མངའི་ངོ་མཚར་ཅན། །
ཟླ་བའི་མ་མ་མཇལ་བའི་སྐལ་བ་བཟང་། །
ཡང་ན་
རླབས་ཕྲེང་ཅན་གྱི་ཁྱོན་ནི་མི་ཆུང་ཞིང་། །
ལན་ཚུར་བཅས་ཤིང་ཆུ་སྲིན་འབྱུང་གནས་ཅན། །
མི་ཟད་རིན་ཆེན་བྱུར་བུར་གཏམས་པ་ཡི། །
ཆུ་གཏེར་ཆེན་པོར་འཇུག་པའི་ཁ་རྗེ་བཟང་། །



184
ཡང་ན་
མངོན་མཐོ་ཤར་གྱི་འཛིན་བྱེད་རྩེར་འཕཊ་ཤིང་། །
འཕུར་བྱེད་དབུས་གནས་རི་བོང་གཟུཊ་ཀྱིས་མཛེས། །
མཛེས་སྡུག་བདུད་རྩི་ལྡན་པའི་བསིལ་ཟེར་འདི། །
གདོད་ནས་ཁོ་བོའི་ཡིད་ལ་བདེ་བ་སྟེར། །
ཡང་ན་
ལོ་འདབ་ཡལ་གའི་རེག་བྱ་མི་སྲ་ཞིང་། །
རྣམ་པར་བཀྲ་བའི་གེ་སར་རྒྱས་པ་ཅན། །
ཡིད་འཕྲོག་སྦྲང་རྩིའི་རོ་བརྒྱ་ལྡན་པ་འདི། །
གཡུ་སྦྲང་གཞོན་ནུ་རྣམས་ཀྱི་ཡིད་དུ་འོང་། །
གསུམ་པ་སྔོན་མེད་བསྡུས་བརྗོད་ནི། དཔེར་ན་
རི་དྭགས་མཚན་མའི་ར་རི་དང་བྲལ་ཞིང་། །
ནམ་མཁའི་གླང་པོས་སྒྲིབ་པར་མི་ནུས་པའི། །
ཀྱི་མ་མིག་གསུམ་པ་ཡི་གཙུག་གི་ནོར།།
འདི་ནི་བདག་གི་སྙིང་ལ་ཅི་ཡང་སྡུག །



185
ཡང་ན་
འཕེལ་ཀ་ཅན་གྱི་ཚོགས་དང་མི་ལྡན་ཞིང་། །
རབ་ཏུ་མཁྲེགས་པའི་ཤུན་པ་མི་མངའ་བའི།
ཚ་གདུང་འཕྲོག་པའི་དཔལ་གྱི་དུམ་བུ་ནི། །
ཁོ་བོས་རྟག་ཏུ་རྩེན་པའི་དཔལ་དུ་ཐོབ། །
ཡང་ན་
ལྗན་ལྗིན་འདམ་གྱི་ཁྲོད་ནས་མ་སྐྱེས་ཤིང་། །
རྙོག་མ་མ་འགོས་བུང་བས་མི་འཁོར་བའི། །
མཐོང་བ་ཙམ་གྱིས་གདུང་སེལ་ཨུཏྤལ་ཚོགས། །
ཀྱི་མ་བག་མེད་གཉིས་འཐུང་དབང་པོས་བཅོམ། །
ཡང་ན་
མངོན་མཐོ་གངས་རིའི་ཁྲོད་དུ་མི་གནས་ཤིང་། །
དྲེགས་ལྡན་གཞན་གྱི་ཀླད་པ་མི་འགེམས་པའི། །
འཇིགས་པ་དང་བྲལ་གདོང་ལྔའི་དབང་པོ་ནི། །
འཆི་བདག་གཤིན་རྗེའི་བདུད་ཀྱིས་རྣམ་པར་བཅོམ། །



186
བཅུ་གཅིག་པ་ཕུལ་བྱུང་གི་རྒྱན་ནི། ཡུལ་དེ་དང་
དེའི་ཡོན་ཏན་ལ་སོགས་པའི་ཁྱད་པར་གྱི་ཆོས་
བརྗོད་པར་འདོད་པ་དེ་འཇིག་རྟེན་ན་ཡོངས་སུ་
གྲཊ་པའི་མཐའ་སྙད་ཀྱི་མཚམས་ལས་བརྒལ་
བར་གྱུར་པ་ཡི་ངག་སྦྱོར་འུད་ཆེན་པོར་བརྗོད་
པ་ཡིན་སྟེ། འདི་ལ་དབྱེ་བ་བཞི་ཡོད་པ་ལས་
དང་པོ་ཁྱད་འཕགས་ཕུལ་བྱུང་ནི། དཔེར་ན་
རབ་ཏུ་དཀར་ལ་དམར་བའི་མདངས་ལྡན་ཅིང་། །
ལང་ཚོ་འབུམ་གྱིས་འཁྱུད་པའི་འཛུམ་དང་བཅས། །
ལྷ་མིའི་མགོན་དུ་བཞུགས་པའི་འཇམ་དབྱངས་རྗེ། །
སྣང་བྱེད་འོད་སྟོང་འཁྲིགས་པའི་ཕུང་པོར་འདྲེས། །
ཡང་ན་
སྤངས་རྟོཊ་ཡོན་ཏན་ཕུན་སུམ་ཚོཊ་པའི་གནས། །
བྱང་ཞིང་ཁོང་དུ་ཆུད་པའི་ཐུབ་དབང་གི །
མཁྱེན་པའི་རྣམ་དཔྱོད་རྨད་དུ་བྱུང་བ་ལ། །



189
ལྕགས་སྒྲོག་དེ་ནི་སུ་ཞིག་གིས་སྒྲོལ་ནུས། །
གསུམ་པ་ངེས་པའི་ཕུལ་བྱུང་ནི། དཔེར་ན་
ཤེས་བྱ་ལྷ་ལམ་ཡངས་པ་མ་ལུས་ཀུན། །
གདོད་ནས་ཅིག་ཅར་རྟོཊ་པའི་འཇམ་དབྱངས་ལ། །
ཟབ་གསལ་མྱུར་བའི་བློ་གྲོས་མི་ལྡན་ན། །
ཕས་རྒོལ་ཉོན་མོངས་དགྲ་བོ་ཇི་ལྟར་འཇོམས། །
ཡང་ན་
མཐོང་ཐོས་དྲན་རེག་སྐྱེ་བོ་ཀུན་གྱི་ཡིད། །
འཕྲོག་པར་བྱེད་པའི་གཤིན་རྗེའི་སྲིང་མོ་ཡི། །
སྐུ་ལ་རུས་པའི་སྒལ་ཚིགས་མ་མཆིས་ན། །
སྒྲུང་སྟེ་འགྲོ་བའི་དོན་ལ་ཇི་ལྟར་འབྱོན། །
ཡང་ན་
སྟོན་ཟླའི་དཀྱིལ་འཁོར་འོད་ལས་ཆེས་བཀྲ་བའི། །
མཚན་དང་དཔེ་བྱད་ཡོངས་སུ་འབར་བའི་རྟེན། །
བགྲེས་རྒུད་མི་མངའི་གཟུགས་སྐུ་མི་ལྡན་ན། །
#*



190
མཚན་དཔེའི་ཡོན་ཏན་ལ་སོགས་ཇི་ལྟར་གནས། །
ཡང་ན་
གང་གི་མཁྱེན་རབ་ལམ་ལ་མ་ཆུད་པའི། །
ཟབ་ཅིང་རྒྱས་པའི་ཤེས་བྱའི་ཆོས་ཀྱི་ཚིག །
ཅི་སྟེ་ད་དུང་ལྷག་མ་ཡོད་སྙམ་ན། །
ཐུབ་པའི་མཚན་ལ་ཀུན་མཁྱེན་ཅིའི་ཕྱིར་བརྗོད། །
བཞི་པ་གྲཊ་པའི་ཕུལ་བྱུང་ནི། དཔེར་ན་
སྨྲ་སེང་ཁྱོད་ཐུགས་སྤངས་རྟོགས་ཡོན་ཏན་གྱི། །
ཕུང་པོས་ལེགས་པར་གཏམས་པའི་ཁུར་གྱི་ལྗིད། །
གཡོ་མེད་འདེགས་པར་བཟོད་པའི་འགྲོ་བྱེད་ཟུང་། །
ཆག་གྲུམ་སྐྱོན་གྱིས་མ་གོས་ངོ་མཚར་ཆེ། །
ཡང་ན་
རྩུབ་རེག་བྲལ་བའི་ཟུར་ཕུད་ལྔ་པ་ཡི། །
ཟབ་རྒྱས་མཁྱེན་རབ་རྒྱུ་སྐར་ལམ་གྱིས་ཀྱང་། །
གཞལ་དུ་མེད་པ་གཟུགས་སྐུ་ཕུང་པོའི་ནང་། །



191
ཆུད་པའི་རྟེན་འདི་ཨེ་མ་ངོ་མཚར་ཆེ། །
ཡང་ན་
ཆོས་ཀྱི་སྙིང་པོ་ཡིག་དྲུག་ཡུད་ཙམ་གཅིག །
བཟླས་པའི་ཕན་ཡོན་གཞལ་དུ་མི་ཕོད་ཅེས། །
རྒྱལ་བས་བསྔཊ་ཀྱང་སྟོང་གསུམ་འཇིག་རྟེན་ཁམས། །
སྣོད་གྱུར་ཚུལ་ལ་སྙིང་ནས་ཡ་མཚན་ཆེ། །
ཡང་ན་
གང་གི་རྣམ་དཀར་དགེ་བའི་མཛད་བཟང་ལས། །
རབ་ཏུ་བསྐྲུན་པའི་སྙན་གྲགས་ཕུང་པོ་ཆེ། །
རིན་ཆེན་རྡུལ་བརྩེཊ་ཀྱིས་ཀྱང་མི་བསྐྲུན་པ། །
འདེཊ་པའི་གདུང་བ་བཟོད་སྲན་ཆེ་ལ་མཚར། །
བཅུ་གཉིས་པ་རབ་བརྟགས་ཀྱི་རྒྱན་ནི། །
སེམས་དང་ལྡན་མི་ལྡན་གང་ཡང་རུང་བའི་དངོས་པོ་
དེའི་དངོས་ཀྱི་རྣམ་པ་གཞན་དུ་གནས་པའི་ཚུལ་ལ།
གནས་ལུགས་དེ་ལས་རྣམ་པ་གཞན་ཞིག་ཏུ་བསྒྱུར་ནས་



，192
ས
རབ་ཏུ་རྟོག་ཅིང་སྒྲོ་བརྟགས་ནས་བརྗོད་པའོ། འདི་ལ་
དབྱེ་བ་གསུམ་ལས་དང་པོ་སེམས་ལྡན་རབ་རྟོག་ནི།
དཔེར་ན་
སྟོན་ཀའི་ཟླ་བས་སྐྱེང་པར་བྱེད་པ་ཡི། །
ངང་པའི་བུ་མོ་སྐྱེད་ཚལ་ཁྲོད་རྒྱུ་ཞིང་། །
དེ་ཡི་ཕྱོཊ་གྱུར་སྟེང་འཐུང་དཀར་པོ་རྣམས། །
གཅོག་ཅིང་རྨེག་མེད་འཇོམས་པར་དགོངས་སམ་སྙམ། །
ཡང་ན་
མཚན་བཟང་འོད་ཀྱིས་གཟི་བརྗིད་འཕྲོག་པ་ཡི། །
དགྲ་སྟའི་དུམ་བུ་གཙུག་ལག་ཁང་རྒྱུ་ཞིང་། །
ཐུབ་པའི་རྗེས་འཇུག་འདུལ་བ་འཛིན་པ་རྣམས། །
རྩོད་པས་ཕམ་པར་འདོད་པ་མིན་ནམ་སྙམ། །
ཡང་ན་
དབྱར་ཀ་རྐང་དྲུག་མྱོས་པས་འཚེ་བ་ཡི། །
གཉིས་འཐུང་དབང་པོ་དཔྱིད་དཔལ་ཁྲོད་འཇུག་ཅིང་། །



193
བུང་བས་ཟས་སུ་སྤྱོད་པའི་སྦྲང་རྩི་རྣམས། །
འཐུང་སྟེ་ལྷག་མེད་གཅོམ་པར་འདོད་མིན་ནམ།།
ཡང་ན་
ཆུ་འཛིན་ཟིལ་པས་རླན་པར་བྱེད་པ་ཡི། །
འདབ་ཆགས་རྒོད་པོ་སྐྱེད་ཚལ་ཁྲོད་རྒྱུ་ཞིང་། །
དེ་ཡི་ཉེ་གྲོཊ་འབྲུག་སྒྲ་མངལ་འཛིན་རྣམས། །
རིམ་བཞིན་གསོད་པར་འདོད་པ་མ་ཡིན་ནམ། །
གསུམ་པ་བཞིན་སྒྲ་ཅན་ནི། དཔེར་ན་
ཟླ་བའི་འཛུམ་ཟེར་སྐུ་ལ་གསོལ་བ་བཞིན། །
འཁྲིལ་བག་ལྡན་པའི་ལང་ཚོ་རབ་ཏུ་མཛེས། །
མཁྱེན་བརྩེའི་མཛད་བཟང་འགྲོ་ལ་བརྡལ་བའི་མཐལ། །
རྒྱུ་སྐར་ལམ་གྱི་ཁོར་ཡུག་འདྲེས་པ་བཞིན། །
ཡང་ན་
གངས་རིའི་འོད་དཀར་ལུས་ལ་བྱུག་པ་བཞིན། །
ལང་ཚོ་རྒྱས་པའི་ཞལ་གྱི་དཀྱིལ་འཁོར་མཛེས། །



194
རིས་མེད་འགྲོ་ལ་ཤར་བ་མཁྱེན་པའི་བློ། །
སྣ་ཚོགས་ཤིང་རྟའི་ཆར་རྒྱུན་འབབ་པ་བཞིན། །
ཡང་ན་
ལྷོ་ཡི་རླུང་གཞོན་ཡིད་ལ་བསྐུས་པ་བཞིན། །
ལང་ཚོ་རྒྱས་པའི་བ་སྤུའི་འཁྲི་ཤིང་ལྡང་། །
འདོད་པའི་ཡིད་ལ་རེ་བ་སྐོང་བའི་རྫས། །
དབྱིག་འཛིན་སྦྲུལ་གྱི་སྙིང་པོའི་ཆར་འབེབ་བཞིན། །
ཡང་ན་
འཁྲིལ་ལྡེམ་འཛུམ་པའི་འོད་དཀར་སྣང་བ་འདིས། །
བརྩེ་བའི་དགའ་སྟོན་ཡང་ཡང་རོལ་པ་བཞིན། །
ལྟ་ན་སྡུག་པའི་ལང་ཚོ་རྒྱས་པ་ཡང་། །
རིན་ཆེན་སྙིང་པོ་དཔྱིད་དཔལ་རྒྱས་པ་བཞིན། །
སྙམ་སྒྲ་ཅན་ནི། དཔེར་ན་
སྙིགས་དུས་སེམས་ཅན་ལས་ངན་མཐུ་ཆེ་བས། །
རྒྱལ་བའི་ལུགས་བཟང་ཚུལ་བཞིན་མི་སྤྱད་ཚེ། །



195
སྤྱི་མཐུན་བསོད་ནམས་ལས་བྱུང་ཉི་ཟླ་ཡང་། །
སྐྱེ་བའི་ཚུལ་གྱིས་གླིང་བཞི་སྐོར་རམ་སྙམ། །
ཡང་ན་
ངུར་སྨྲིག་འཛིན་རྣམས་འདོད་ཆགས་ཤུཊ་ཆེ་བས། །
འདུལ་ཁྲིམས་ལ་སོཊ་ལེགས་པར་མི་སྲུང་ཚེ། །
བསྟན་པའི་བདག་པོ་ཟས་གཙང་སྲས་པོ་ཡང་།།
ཐུཊ་ཕམ་དབང་གིས་མྱ་ངན་འདས་སམ་སྙམ། །
ཡང་ན་
འཕཊ་ཡུལ་ཚ་བའི་རེག་བྱས་འཇམ་དཔལ་དབྱངས། །
གདུངས་བས་ཉེན་ཏེ་ཁོ་བོའི་མགྲིན་མཚོའི་ནང་། །
གསུང་དབྱངས་ཡན་ལག་དྲུག་ཅུའི་གླུ་ལེན་བཞིན། །
ཉིན་མཚན་གཡེལ་མེད་་ རྐྱལ་ལ་རྩེན་ནམ་སྙམ། །
ཡང་ན་
དད་པས་ལྷ་མོར་ཟུར་མིག་གཡོ་བ་ལ།།
ཕྱོཊ་བཅུའི་རྒྱལ་བ་སྲས་བཅས་རྣམས་ཀྱིས་གཟིཊ།།



196
གཞོན་ནུའི་ཚུལ་འཆང་འཕཊ་པ་འཇམ་དཔལ་ཡང་། །
ཁྲོས་པའི་ཚུལ་གྱིས་ཐུགས་བརྩེ་དོར་རམ་སྙམ། །
དྭགས་སྒྲ་ཅན་ནི། དཔེར་ན་
ཤཱཀྱ་སེངྒིས་མཁྱེན་པའི་སྤངས་རྟོགས་ཆོས། །
མ་ལུས་གཅིག་ཏུ་བསྒྲིལ་ཏེ་གཤེགས་ཟིན་པས། །
སྐལ་ལྡན་རྣམ་དཔྱོད་ཕུལ་དུ་བྱུང་བ་རྣམས། །
ཐོས་བསམ་སྒོམ་པའི་གནས་མེད་འཁྱམས་པར་དོཊ། །
ངེས་སྒྲ་ཅན་ནི། ་་དཔེར་ན་
རྣམ་ཀུན་སྲིན་བུ་འཛོམས་ཀྱིས་ལེཊ་བསྐྱངས་པའི། །
པདྨས་སྦྲང་རྩི་བུང་བར་སྦྱིན་པའི་གཏམ། །
ཐོས་པས་མ་བཟོད་མཛའ་བའི་རྟ་ལྗང་ཅན། །
སྒྲ་སྒྲོགས་གསེབ་ནས་ཁྲོས་ཏེ་སོང་པར་ངེས། །
འདྲ་བ་ནི། དཔེར་ན་
དྲི་མེད་འོད་ཟེར་སྟོང་དང་ལྡན་པ་ཡིས། །
གསང་ཆེན་ཐེག་པའི་བསྟན་པ་གངས་ལྗོངས་འདིར། །



197
ལེགས་པར་གསལ་བའི་ཐུགས་རྗེའི་ཁུར་ཆེན་པོ།།
འདེགས་པར་མ་བཟོད་དབྱིག་འཛིན་འདར་བ་འདྲ། །
མིན་ནམ་གྱི་སྒྲ་ནི། དཔེར་ན་
ཁ་བའི་ལྗོངས་འདིར་སྔོན་མེད་ཐུ་མི་ཡིས། །
འཆད་རྩོད་རྩོམ་པའི་རྣམ་དཀར་དགེ་བ་ཡི། །
ཆོས་མཚུངས་འདོད་ནས་རྟ་བདུན་འདིར་ལྷཊ་ཀྱང་། །
འཕེལ་འགྲིབ་དབང་གིས་སྐྱེངས་པར་འགྱུར་མིན་ནམ། །
བཞིན་སྒྲ་ཅན་ནི། དཔེར་ན་
གདོད་ནས་འཁྲུལ་པའི་བདག་འཛིན་མ་རིག་པས། །
ཡིད་ལ་འགོས་པའི་ལས་ཉོན་མཐུག་པོའི་དྲི། །
འོ་ཅག་རྣམས་ཀྱིས་བཀྲུ་བར་མི་ནུས་ཞེས། །
དལ་འགྲོ་ཐམས་ཅད་ཐུར་དུ་བྲོས་པ་བཞིན། །
ཡང་ན་
ཉོན་མོངས་དགྲར་བཟུང་རྟག་སྡོད་དབྱངས་ཅན་མའི། །
མཚན་བཟང་འཕུར་བྱེད་འོད་རྣམས་ཡལ་བའི་ཚེ། །



198
སྤྲིན་གྱི་ལྕག་མ་དང་འགྲོགས་དབྱར་རྔའི་སྐད། །
སྒྲོཊ་ནས་ནམ་མཁའི་མཐའ་ཀུན་འཚོལ་བཞིན་རྒྱུ། །
ཡང་ན་
ལས་ཀྱིས་འཁོར་བའི་ལེ་ལོའི་གཏི་མུག་གིས། །
ཡིད་ཀྱི་དབང་པོ་སྒྲིབ་པའི་མུན་པའི་སྨག །
སྒྱིད་ལུག་རྣམས་ཀྱིས་སེལ་བར་མི་ནུས་ཞེས། །
ཉི་ཟླ་རྣམ་གཉིས་མཁའ་ལ་བྲོས་པ་བཞིན།།
ཡང་ན་
ཡུན་རིང་འགྲོགས་པའི་ཡི་འོང་མཛའ་བཤེས་ལ། །
ཤིན་ཏུ་མངོན་པར་ཞེན་ཅིང་ཆགས་པའི་བློ། །
སྙིགས་མའི་སྐྱེ་བོས་སྤངས་པར་མི་ནུས་ཞེས། །
དམ་པ་ཐམས་ཅད་དབེན་པར་བྲོས་པ་བཞིན། །
གཉིས་པ་སེམས་མེད་རབ་རྟོག་ནི། དཔེར་ན་
འཇམ་དཔལ་གཟུཊ་སྐུ་སྣང་སྟོང་སྒྱུ་མའི་གར། །
སྲིད་དང་ཞི་བའི་ཁམས་སུ་བརྡལ་བའི་ཟླར། །



199
རི་བོང་འཛིན་པས་ཁྲོན་པ་ཇི་སྙེད་ཀུན། །
གཟུཊ་བརྙན་འབུམ་ཕྲག་རྣམ་པར་འབྱེད་པ་འདྲ། །
ཡང་ན་
གང་སྐུ་མཚན་དཔེའི་འོད་ཟེར་རབ་བཀྲ་བར། །
ཉིན་མོར་བྱེད་པ་སེམས་ཀྱིས་མ་བཟོད་ནས། །
གླིང་བཞི་རི་རབ་ཧར་གྱིས་སྐོར་བྱེད་ནས། །
རབ་ཏུ་འགྲན་པའི་ཐབས་ཚུལ་སྒྲུབ་པ་བཞིན། །
ཡང་ན་
གཙུག་ཕུད་ཅན་རྣམས་འཁྲིག་པའི་འདོད་ཆཊ་ལ། །
རོལ་པའི་དགའ་སྟོན་རྫས་ལ་རབ་རྩེན་པར། །
རྒྱུ་སྐར་ལམ་གྱི་ཆུ་འཛིན་ཉེར་ལངས་ཏེ། །
འདོད་པས་མ་བཟོད་མིག་ཆུ་ཤོར་བ་འདྲ། །
ཡང་ན་
ཡིད་འཕྲོག་ལྷ་མོའི་ཟུར་མིག་གཡོ་བའི་ཉམས། །
སྲིད་གསུམ་སྐྱེ་དགུའི་ཡིད་ལ་བརྡལ་བའི་ཟླར། །



200
དབང་པོའི་མཚོན་ཆས་ཀུན་གསལ་ལམ་གྱི་ངོས། །
རི་མོའི་གཟུགས་བརྙན་རབ་ཏུ་འཆར་བ་འདྲ། །
བཅུ་གསུམ་པ་རྒྱུའི་རྒྱུན་ནི། རྒྱུ་གང་གིས་དེའི་
འབྲས་བུ་སྔར་མེད་བསྐྱེད་པ་ས་བོན་ལྟ་བུ་དང་། དེ་
མེད་ན་དེ་མི་བྱུང་བའི་བྱེད་པ་པོ་གང་ཡིན་ཤེས་པར་
ནུས་པ་དུ་བའི་རྟགས་ལས་མེ་ཡོད་པར་རྟོགས་
པ་ལྟ་བུ་སྟེ། འདི་ལ་སྤྱིར་དབྱེ་བ་དངོས་པོ་དངོས་མེད་
མཚར་བའི་རྒྱུ་དང་གསུམ། དང་པོ་དངོས་པོའི་རྒྱུ་ལ་
བྱེད་པོ་ཤེས་བྱེད་གཉིས་ཀྱི་དང་པོ་བྱེད་པོ་ལ་ཡང་
འགྲུབ་བྱེད་ལས་རྒྱུ་གཉིས་ཡོད་པའི་དང་པོ་ལ། གཉིས་
ཀྱི་དང་པོ་སྐྱེད་བྱེད་འགྲུབ་པའི་རྒྱུ་ནི། དཔེར་ན་
རིག་པའི་དབང་ཕྱུག་མཚོ་བྱུང་ལྷ་མོ་ཡི། ། ་
ཕུལ་བྱུང་མཁྱེན་པའི་ཡེ་ཤེས་ཆེན་པོ་དེས། །
བདག་ལ་ཤེས་བྱའི་ཆོས་རྣམས་རྟོཊ་པ་ཡི། །
ཟབ་གསལ་མྱུར་བའི་བློ་གྲོས་ཅི་ཡང་འཕེལ། །



201
ཡང་ན་
འདོད་པའི་སྤུ་ལོང་མཚན་མོའི་རླུང་གཞོན་གྱིས། །
ཆ་ཤས་རྫོགས་པའི་སྟོན་ཟླ་གསར་པ་ཡི། །
དཀྱིལ་འཁོར་རྒྱས་པའི་འོད་ཟེར་སྐྱོད་པ་འདིས། །
སྐྱེ་བོ་ཀུན་གྱི་ཡིད་ལ་དགའ་བ་སྐྱེད། །
ཡང་ན་
གདོད་མའི་མགོན་པོ་མི་ཡི་ཤིང་རྟ་ཅན། །
ཀུན་མཁྱེན་ཆོས་བློན་ཐུ་མི་སམ་བྷོ་ཊས། །
ཡི་གེའི་དབྱིབས་དང་བརྡ་སྤྲོད་གཞུང་ལུཊ་ཀྱི། །
སྔ་ན་མེད་པའི་རིག་ལམ་གསར་དུ་སྤེལ། །
ཡང་ན་
དབྱངས་ཅན་ཡལ་ག་ལྔ་པའི་རྣམ་འགྱུར་གྱིས། །
རབ་ཏུ་བཀྲ་བའི་རིན་ཆེན་བེ་ཌཱུརྱའི། །
རྒྱུད་མང་དབྱངས་སུ་བྱས་པའི་སྙན་འཇེབས་འདིས། །
སྐལ་བཟང་སྤྱོད་ལྡན་རབ་དགའ་སྐྱེད་པར་བྱེད། །



202
གཉིས་པ་ཉམས་བྱེད་ཀྱི་རྒྱུ་ནི། དཔེར་ན་
བདག་ཅག་སྟོན་པ་བདེ་བར་གཤེཊ་པ་ཡིས། །
སྙིགས་དུས་སྐྱེ་བོར་དམ་པའི་ཆོས་ཕུང་གིས། །
ཡི་འོང་སྲིད་གསུམ་དཔལ་གྱི་ཕུང་པོ་ལ། །་་
བདེན་པར་འཛིན་པའི་བློ་ངན་མཐའ་དག་ཉམས། །
ཡང་ན་
སྒྲ་སྙན་འཆང་ཞིང་རྒྱུད་ཐག་རབ་སྐྱོད་པའི། །
སྙན་ཅིང་འཇེབས་པའི་ཚངས་དབྱངས་དྲུག་ཅུ་ཡིས། །
རྒྱུ་སྐར་ལམ་གྱི་སྣ་ཚོགས་ཤིང་རྟ་རྣམས། །
ཡིད་ལ་ཁེངས་པའི་དགའ་བ་ཉམས་པར་བྱེད། །
ཡང་ན་
འབྲས་ལྡན་དུས་སུ་ལྷ་ལམ་མཛེས་པའི་རྒྱན། །
བསིལ་བའི་བདུད་རྩི་འཛག་པའི་འོད་དཀར་ཅན། །
ཡིད་དུ་འོང་འདིས་འདོད་ལྡན་གཞོན་ནུ་ཡི། །
སྙིང་གི་གདུང་མར་བརྣག་དཀའི་ཟུག་རྔུ་བསྐྲུན། །



203
ཡང་ན་
ཀླུ་སྒྲུབ་ཡབ་སྲས་གཞུང་ལ་ལེགས་སྦྱངས་ཤིང་། །
མཁས་གྲུབ་དུ་མའི་ཐུགས་རྗེས་ཉེར་ཟིན་པའི། །
མཁྱེན་རབ་མཆོག་གིས་ཆོས་ཀུན་འབེབས་པའི་ཚེ། །
ང་འོ་སྙམ་པའི་བདག་འཛིན་ཕལ་ཆེར་ཉམས། །
་ གསུམ་པ་རྣམ་འགྱུར་གྱི་རྒྱུ་ནི། དཔེར་ན་
ནོར་བུ་རིན་ཆེན་བརྩེགས་པའི་ཁང་བཟང་དང་། །
དར་སྣའི་གོས་དང་རོ་བརྒྱ་ལྡན་པའི་ཟས། །
མཛེས་སྡུག་ལང་ཚོ་རྒྱས་པའི་ལུས་ཕྲ་རྣམས། །
རབ་བྱུང་རྣམས་ལ་གཤེད་མའི་གཟུཊ་བཞིན་སྣང་། །
ཡང་ན་
སྤངས་རྟོགས་ཕུན་ཚོགས་མངའ་བའི་ཐུབ་དབང་དང་། །
ཉན་ཅིང་གཞན་ལ་འཆད་པའི་ཐོས་སྒྲོག་་་པ། །
ས་བཅུའི་མཐར་སོན་བྱང་ཆུབ་སེམས་དཔའ་བཅས། །
མུ་སྟེགས་རྣམས་ལ་བལྟ་བའི་དུག་ཏུ་གྱུར། །



204
ཡང་ན་
ཆགས་བྲལ་ཞི་བའི་ཚངས་པ་གདོང་བཞི་དང་། །
ཤིང་རྟ་བཟང་མོས་བསྐོར་བའི་མིག་སྟོང་ལྡན། །
དཔལ་འབྱོར་མངའ་ཐང་རྒྱས་པའི་འཁོར་སྦྱར་བཅས། །
རྒྱལ་སྲས་རྣམས་ལ་བརྩེ་བའི་ཡུལ་དུ་གྱུར། །
ཡང་ན་
གང་སྐུའི་མཚན་དཔེ་རྣམ་པར་བཀྲ་བ་དང་། །
ཟབ་རྒྱས་ཆོས་ཕུང་བརྒྱད་ཁྲི་བཞི་སྟོང་ཅན། །
ཤེས་རབ་འཁོར་ལོའི་མཁྱེན་པའི་ཡེ་ཤེས་བཅས། །
ཉོན་མོངས་དུག་གསུམ་བལྟ་བའི་དུག་ཏུ་གྱུར། །
བཞི་པ་ཐོབ་བྱེད་ཀྱི་རྒྱུ་ནི། དཔེར་ན་
ཐབས་ཤེས་ཟུང་དུ་འབྲེལ་བའི་བཤེས་གཉེན་གྱིས། །
མཐའ་ཡས་འགྲོ་བ་ཐར་པར་བཀོད་འདོད་ནས། །
སྲིད་པའི་དཔལ་འབྱོར་སྟོན་ཀའི་སྤྲིན་འདྲ་བའི། །
མི་རྟག་ངེས་བྱུང་སྐྱོ་བའི་ཚུལ་གྱིས་གདམས། །



205
--
E
ཡང་ན་
བསྐལ་པ་གྲངས་མེད་བསོད་ནམས་བསཊ་པ་ཡིས། །
ཚོཊ་གཉིས་རླབས་ཆེན་མཐའ་དག་ལེཊ་བསྒྲུབས་པས། །
ཆོས་ཉིད་རྣལ་མའི་དོན་ལ་སྦྱར་བའི་བློ། །
དཀའ་སྤྱད་ངལ་དུབ་མེད་པར་ལྷུན་གྱིས་གྲུབ། །
ཡང་ན་
ན་ཕྲ་གཞོན་ནུའི་དུས་ནས་ཐོས་བསམ་ལ། །
ངལ་བ་དང་བླངས་བརྩོན་པའི་ལེཊ་བྱས་ཀྱིས། །
མཁས་དབང་དུ་མ་ཚོཊ་པའི་སྤྱན་སྔ་རུ། །
གཏན་དུ་འཆད་རྩོད་རྩོམ་པའི་སྐལ་བ་ཐོབ། །
ཡང་ན་
མངོན་མཐོའི་ལམ་གྱི་རྩ་བ་རབ་བཤད་ནས། །
དམ་པའི་ཆོས་ལ་སྐུལ་མ་ཆེར་བཏབ་ཀྱང་། །
དབེན་པའི་ནགས་སུ་བཤན་པའི་བྱ་བ་ལ། །
ཞུགས་པའི་སྟ་གོན་ཅི་ཡང་རྩོམ་པོར་མཐོང་། །



206
ཕྱི་དུས་གོ་བ་ཤེས་བྱེད་ཀྱི་རྒྱུ་ནི། དཔེར་ན་
ལྗོན་ཤིང་ཐམས་ཅད་ཡལ་འདབ་བྲལ་གྱུར་ཅིང་། །
ཆུ་ཀླུང་ཁྲོན་པ་ལ་སོགས་རིམ་བཞིན་་་་༌བྲི། །
ནམ་མཁའི་ནོར་བུ་བྲེལ་ཚབ་ཆེ་བའི་དུས། །
བདག་ཀྱང་མེ་ལྷའི་དྲུང་དུ་ཡན་ལག་བརྐྱངས། །
ཡང་ན་
རྟ་བདུན་དབང་པོའི་ཡན་ལག་དྲོད་ཉམས་ཤིང་། །
བསིལ་བའི་རེག་བྱའི་ལང་ཚོ་ཇེ་ཆེར་འཕེལ། །
རྩི་ཤིང་ནགས་ཚལ་གསེར་གྱི་མདོག་ཏུ་ངོམ། །
ཁོ་བོའི་ལུས་ཀྱང་ཚ་བའི་གདུང་བ་ཞི། །
ཡང་ན་
གྲིབ་མའི་ལུས་ཀྱི་འཛུམ་ཞལ་རབ་དྭངས་ཤིང་།.།
རྒྱུ་སྐར་ཚོཊ་རྣམས་ཀུན་གསལ་ལམ་དུ་བརྡལ།།
གཡུ་སྦྲང་ཕོ་མོ་གླུ་དབྱངས་ལེན་པ་ན། །
བདག་ཀྱང་དབྱངས་ཅན་བོས་པའི་གདུང་ཤུཊ་གཡོ། །



207
ཡང་ན་
ཆ་ཤས་རྫོགས་པའི་དཀྱིལ་འཁོར་བཀྲ་བ་ཡིས། །
སྔོ་བསངས་ལྷ་ཡི་ལམ་གྱི་མཐའ་ཀུན་སེལ། །
ཤཱཀྱ་སེངྒེ་མངོན་པར་རྫོགས་སངས་རྒྱས། །
ལྷ་མི་ཐམས་ཅད་དགེ་བའི་ལས་ལ་འབུངས། །
གཉིས་པ་ནང་ཤེས་བྱེད་ཀྱི་རྒྱུ་ནི། དཔེར་ན་
མགོན་ཁྱོད་བསླབ་གསུམ་ཡང་དག་ལྡན་པའི་ཚུལ། །
ལུས་ཕྲས་མིག་ཟུར་གཡོས་ཀྱང་མི་དགྱེས་ཤིང་། །
ངན་པའི་ཚིག་གིས་སྨོད་ཀྱང་མི་ཁྲོ་བར། །
བས་མཐའི་ཚལ་དུ་གཡོ་མེད་བཞུཊ་པས་མཚོན། །
ཡང་ན་
ཐུབ་པའི་དབང་པོ་རྫོགས་སངས་རྒྱས་པའི་ཚུལ། །
ལྷ་མོས་དབྱངས་ཀྱིས་མཆོད་ཀྱང་མི་དགྱེས་ཤིང་། །
བདུད་ཀྱིས་མཚོན་ཆ་འཕེན་ཀྱང་མི་ཁྲོ་བར། །
བྱང་ཆུབ་ཤིང་དྲུང་མཉམ་པར་བཞུགས་པས་མཚོན། །



208་
ཡང་ན་
མགོན་ཁྱོད་ཚེ་གཅིག་གདོད་མའི་སར་གཤེཊ་པ།།
ཐོས་བསམ་སྒོམ་པའི་མཁས་བརྒྱས་མི་རིག་ཅིང་། །
གྲུབ་པའི་རྣལ་འབྱོར་བརྒྱ་ཡིས་མི་རྟོགས་པ། །
ཆོས་ཀུན་མཉམ་པར་གཟིཊ་པའི་ཚུལ་འདིས་དཔོག །
ཡང་ན་
གཞུང་ལུགས་ཀུན་ལ་མཁས་པའི་རྩེར་སོན་པ། །
རིཊ་གཟུཊ་ལང་ཚོ་མཛེས་པས་མི་དཔོག་ཅིང་། །
བསམ་པ་བཟང་ངན་དབྱེ་བས་མི་ཤེས་པ།།
གཞན་ལ་འཆད་རྩོད་རྩོམ་པ་ཁོ་ནས་མཚོན།།
དང་པོ་སྔ་ན་མེད་པའི་བྱེད་པ་པོའི་རྒྱུ་ནི། དཔེར་ན་
ལུང་རྟོགས་ལྡན་པའི་བཤེས་གཉེན་མ་བསྟེན་ཅིང་། །
སེམས་ངོ་འཕྲོད་པའི་མན་ངག་བཅུད་མ་ཐོབ། །
མཁས་པའི་ལེཊ་བཤད་གཞུང་ལུཊ་མ་སྦྱངས་པས། །
མུ་སྟེགས་ངན་པའི་ལྟ་ལོག་རྒྱུད་ལ་བསྐྱེད། །



209
ཡང་ན་
རྒྱལ་བའི་གཞུང་ལ་ཐོས་བསམ་མ་བྱས་ཤིང་། །
ཕྱི་ནང་གྲུབ་མཐའི་བཟང་ངན་མི་བརྟག་ལ། །
རང་ལུགས་ལྟ་བའི་ཁྱད་པར་མ་ཤེས་པས། །
ལུང་མ་བསྟན་དུ་འཁྱམས་པའི་ཆོས་པ་སྐྱོ། །
ཡང་ན་
རལ་པའི་ལྕང་ལོར་མིག་་་སྨན་མ་བསྐུས་ཤིང་། །
མུ་ཏིག་དོ་ཤལ་ཕྲེང་བའི་རྒྱན་མ་འདོགས། །
ལང་ཚོ་མཛེས་པའི་རྣམ་འགྱུར་མི་བསྟན་པས། །
འགྲོ་བ་ཀུན་གྱི་མིག་ལ་བདུད་རྩིར་གྱུར།།
ཡང་ན་
དགྲ་བཅོམ་འཕཊ་པའི་ཐུཊ་རྒྱུད་མ་ཟིན་ཅིང་། །
དབང་ལུང་གདམས་ངག་ངོ་སྤྲོད་མ་ཐོབ་ལ། །
རྣམ་རྟོག་རགས་པའི་མགོ་བོ་མ་གཅོད་པས། །
འཆི་ཁར་རེ་ལྟོས་ཕོངས་པའི་མཁས་པ་སྡུག །
ངན་



210
གཉིས་པ་ཞིག་ནས་མེད་པའི་བྱེད་རྒྱུ་ནི། དཔེར་ན་
ཚེ་འདིའི་སྙན་གྲཊ་བསྒྲུབ་པའི་བློ་ཟད་ཅིང་། །
སྲིད་པའི་ནོར་ལ་ཆཊ་པའི་ཞེན་པ་འགགས། །
མཛའ་བཤེས་ཉེ་དུའི་ཕྱོཊ་ལ་དགའ་བ་ཉམས། །
ཚེ་གཅིག་སངས་རྒྱས་བསྒྲུབ་ལ་ཡིད་དགའ་བྱས། །
ཡང་ན་
ལུས་ཀྱི་ལང་ཚོའི་མཛེས་པ་རིམ་གྱིས་ཉམས། །
སྒྱུ་རྩལ་སྟོབས་ཤུཊ་ལ་སོཊ་མཐུ་ཆུང་ཞིང་། །
འདོད་པའི་གནས་ལ་དགའ་བའང་ཞི་གྱུར་ནས། །
འདུ་བྲལ་དབེན་པ་ཁོ་ན་ཡིད་ལ་དྲན། །
ཡང་ན་
ཆཊ་སྡང་ཕྱོཊ་རིས་ཞེན་ཆཊ་གཏིང་ནས་ཆད། །
ལེཊ་ཉེས་ཤན་བྱེད་རྣམ་རྟོག་རང་མལ་ཞི། །
ང་འོ་སྙམ་པའི་གཅེས་འཛིན་གཤིས་ལུཊ་ཡལ། །
གཞན་དོན་ལྷུན་གྱིས་གྲུབ་ལ་ཨེ་མ་མཚར། །



211
ཡང་ན་
བསོད་ནམས་ལས་བྱུང་དཔལ་འབྱོར་མཐའ་དག་ཟད། །
གདོད་ནས་མཛའ་བའི་ཆུང་མ་ཐ་དད་བྲལ། །
ཟང་ཟིང་ནོར་ལ་བརྐམས་པའི་བློ་ཟད་པས། །
ཁྱིམ་མེད་རབ་ཏུ་བྱུང་ཞིང་བརྟུལ་ཞུཊ་འཆང་། །
གསུམ་པ་ཕན་ཚུན་མེད་པའི་བྱེད་རྒྱུ་ནི། དཔེར་ན་
དབེན་པའི་བྲག་ཕུག་རྒྱལ་པོའི་ཕོ་བྲང་མིན། །
རི་དྭཊ་ཕོ་མོ་མདུན་ན་འདོན་མིན་ཅིང་། །
ཆོས་ཀྱི་གླེཊ་བམ་བསཊ་པའི་ནོ་རྫས་མིན། །
དེ་ཕྱིར་ཏིང་འཛིན་བསྒོམས་པའི་སྣང་བ་སྐྱིད། །
ཡང་ན་
དྲང་སྲོང་ལྷུང་བའི་ཚལ་འདི་སྐྱེས་ཡུལ་མིན། །
གཙུག་ལག་ཁང་བཟང་ཕ་ཁྱིམ་མ་ཡིན་ཅིང་། །
མཁས་པར་བརྩད་ཅིང་དྲིས་པ་ངན་ཤགས་མིན། །
དེ་ཕྱིར་འཆད་རྩོད་རྩོམ་པའི་ཉམས་ཤིག་ཤར། །



212
ཡང་ན་
གཅིག་ཏུ་ཚོཊ་པའི་བཤད་གྲྭ་འཆིང་གནས་མིན། །
མཁན་པོ་ཞལ་ལྕེ་གཅོད་པ་མ་ཡིན་ཅིང་། །
གྲོས་བསྡུར་བྱས་པ་འཁོན་པའི་ཀླན་ཀ་མིན། །
དེ་ཕྱིར་མཁས་རློམ་གནོན་པའི་ཉམས་སྣང་སྤྲོ། །
ཡང་ན་
མཚན་དཔེའི་གཟུཊ་སྐུ་འདོད་པའི་ཕུང་པོ་མིན། །
ཚངས་དབྱངས་དྲུག་ཅུ་བབ་རྩོལ་གླུ་མ་ཡིན། །
འཛུམ་ཕྲེང་བསྟན་པ་གཞན་ཡིད་བསླུ་ཕྱིར་མིན། །
དེ་སླད་ཁྱོད་ཞལ་མཐོང་བའི་སྐལ་བ་བཟང་། །
བཞི་པ་སྤངས་ནས་མེད་པའི་བྱེད་རྒྱུ་ནི། དཔེར་ན་
ཚེ་འདིའི་སྙན་གྲཊ་བསྒྲུབ་པའི་དཔལ་འབྱོར་ལ། །
ཞེན་ཆགས་སྐྱེ་བའི་བློ་ངན་ཀུན་སྤངས་པས། །
དོན་གཉིས་ཕུན་ཚོཊ་ངང་གིས་ལེཊ་གྲུབ་ཅིང་། །
ཕྲིན་ལས་རྣམ་བཞི་རྒྱས་ལ་ཨེ་མ་མཚར།།



213
ཡང་ན་
g1
ཟག་བཅས་འཁོར་བའི་ཆོས་ལ་བདེན་འཛིན་བློ། །
བྱང་སེམས་འཕཊ་པ་རྣམས་ལ་ཡོད་མིན་པས། །
དེ་ཕྱིར་དེ་དག་རྣམས་ཀྱི་ཐུགས་རྒྱུད་ལ། ། ་
རྣམ་དཀར་ཚོཊ་གཉིས་རྒྱ་མཚོ་ངང་གིས་འཕེལ། །
ཡང་ན་
སྣ་ཚོཊ་ཐབས་ཀྱིས་གཞན་སྡེ་འཇོམས་བྱེད་པའི། །
ཀུན་སློང་ཆོས་རྒྱལ་ཨ་ཤོ་ཀ་ལ་མེད། །
དེ་ཕྱིར་སྟོབས་འབྱོར་མངའ་ཐང་ཆེར་རྒྱས་པ། །
འཇིག་རྟེན་ཁམས་སུ་སྙན་གྲཊ་འཁྲི་ཤིང་གཡོ། །
ཡང་ན་
མ་བརྟགས་བབ་ཅོལ་སྨྲ་བའི་ཉེས་པའི་སྐྱོན། །
རྒྱལ་བ་རྣམས་ཀྱི་གསུང་ལ་ཡོད་མ་ཡིན། །
དེ་ཕྱིར་འགྲོ་ཀུན་ཡིད་ཀྱི་ཞིང་ས་རུ།།
ཕན་བདེའི་ལོ་ཏོག་མྱུ་གུ་གསར་དུ་བཞད། །



214
གཉིས་པ་རྒྱུ་དངོས་མེད་ཀྱིས་འབྲས་བུ་དངོས་མེད་
བསྐྱེད་པ་བཟློག་པ་སྐྱེད་བྱེད་ཀྱི་རྒྱུ་ནི། དཔེར་ན་
ངག་གི་དབང་ཕྱུག་ལུས་དང་གྲིབ་མ་བཞིན། །
བདག་གི་མགྲིན་པར་མ་བཞུཊ་པ་མིན་ན། །
ལུང་རིཊ་དུ་མས་ཕྱུག་པའི་མཁས་རྣམས་ཀྱི། །
ཁྲོད་དུ་འཆད་རྩོད་རྩོམ་པའི་སྤོབས་པ་བྲལ། །
ཡང་ན་
དགའ་རབ་དབང་ཕྱུག་མེ་ཏོག་མདའ་ལྔ་པོ། །
གཞོན་ནུའི་ལུས་ལ་མ་རེག་པ་མིན་ན། །
ཡིད་ལ་མི་བཟོད་བ་སྤུའི་འཁྲི་ཤིང་རྣམས། །
རབ་ཏུ་གཡོ་བར་བྱེད་པའི་ཆགས་པ་ཟད། །
ཡང་ན་
སྣ་ཚོགས་མིག་གིས་འགྲོ་བ་མ་ལུས་པ། །
འཁོར་བའི་འཇིཊ་ལས་སྐྱོབ་པའི་མཐུ་མེད་པས། །
གང་གི་བསྟན་པར་ཞུགས་པའི་རྗེས་འཇུག་ཀུན། །



215.
ངན་སོང་གསུམ་ལས་ཐར་བའི་གོ་སྐབས་དབེན། །
ཡང་ན་
སྤངས་རྟོཊ་ཡོན་ཏན་རྫོཊ་པའི་རྣམ་འདྲེན་ཁྱོད། །
འཁོར་བའི་སྲིད་དུ་མ་བཞུཊ་པ་མིན་ན།
ཤིན་ཏུ་རྨོངས་པའི་ལུས་ཅན་མཐའ་ཡས་པ། །
ཐར་པའི་ལམ་སྣ་འདྲེན་པའི་མགོན་སྐྱབས་བྲལ། །
དང་པོ་རིང་འབྲས་ཀྱི་རྒྱུ་ནི། དཔེར་ན་
གཞོན་ནུའི་ཚུལ་འཆང་རྡོ་རྗེ་རྣོན་པོ་ཡིས། །
རལ་གྲི་འཕྱར་ཞིང་འགྱིང་པའི་ཉམས་དང་བཅས། །
ཉོན་མོངས་གཡུལ་དུ་གཤེཊ་པའི་གཏམ་ཐོས་པས། །
བདག་རྒྱུད་མ་རིག་རྣམས་ཀྱང་གཞན་དུ་བྲོས། །
ཡང་ན་
བདག་ཅག་སྟོན་པ་བདེ་བར་གཤེཊ་པ་ཡིས། །
མཉམ་བཞག་ངང་ནས་བདུད་བཞི་བརླཊ་བྱས་པས། །
མ་བཅོམ་བདུད་སྡེ་སྤུངས་པའི་ཚོཊ་རྣམས་ཀྱང་། །



216
+-
བརྒྱལ་ཞིང་ཡིད་ལ་བརྣག་དཀའི་ཟུག་རྔུ་བསྐྲུན། །
ཡང་ན་
སྲིད་གསུམ་དཔལ་གྱི་བདག་མོ་དབྱངས་ཅན་གྱིས། །
ཡན་ལག་དྲུག་ཅུ་སྐལ་ལྡན་གདུལ་བྱ་ལ། །
སྙན་པར་སྒྲོཊ་པའི་དབྱངས་ཀྱིས་བདག་ཉིད་ཀྱང་། །
ཆོས་ཀྱི་གནས་ལུཊ་སྒྲིབ་པའི་མུན་པ་འགོག །
ཡང་ན་
མཁས་པའི་རྒྱན་མཆོག་ཀླུ་སྒྲུབ་ཡབ་སྲས་ཀྱིས། །
ཡེ་ཤེས་ཆེན་པོའང་རྫས་སུ་མ་གྲུབ་ཅེས། །
འཁོར་འདས་ཆོས་རྣམས་གཏན་ལ་ཕབ་མཛད་པས། །
ཙམཁས་རློམ་ཕལ་ཆེར་ཡིད་ལ་བཟོད་མེད་འཁུན། །
གཉིས་པ་རྒྱུ་འབྲས་ལྷན་ཅིག་པ་ནི། དཔེར་ན་
དྲི་ཟའི་བུ་མོས་ཚངས་དབྱངས་སྒྲོཊ་པ་ཡིས། །
མ་རིག་གཉིད་སད་པ་དང་ལྷན་ཅིག་ཏུ། །
འཁོར་འདས་ཆོས་ཀྱི་གནས་ལུཊ་མ་ལུས་པ། །



217
ཅིག་ཅར་རྟོགས་པའི་བློ་གྲོས་ཅི་ཡང་འཕེལ། །
ཡང་ན་
སྟོན་པ་དམྱལ་བའི་ཤིང་རྟ་འདྲེན་བྱེད་དུ། །
འཁྲུངས་སྐབས་སྲུང་མས་ཟླ་བོ་སྟོབས་ཆུང་ལ། །
བསྣུན་པས་སྙིང་རྗེ་སྐྱེས་དང་དུས་གཅིག་ཏུ། །
མཐོ་རིས་ལུས་རྟེན་ཐོབ་པའི་སྐལ་བས་སྦོམ། །
ཡང་ན་
འཕཊ་ཡུལ་མཁས་མཆོག་དཔལ་ལྡན་ཟླ་བ་ཡིས། །
ཆོས་ཀུན་རང་བཞིན་མེད་ཚུལ་བསྒྲཊ་ཐོས་པས། །
མཉམ་དུ་བདག་འཛིན་མདུད་པའི་འཆིང་བ་རྣམས། །
གྲོལ་བའི་ཚུལ་གྱིས་གད་རྒྱངས་དབྱར་རྔ་སྒྲོཊ། །
ཡང་ན་
བུ་རམ་ཤིང་པས་བསྐལ་པ་གྲངས་མེད་དུ། །
རྣམ་དཀར་ཚོཊ་གཉིས་རླབས་ཆེན་བསཊ་པ་ཡི། །
མཐུ་ལས་མངོན་པར་རྫོཊ་དང་ལྷན་ཅིག་ཏུ། །



218
དུས་གསུམ་མཁྱེན་པའི་ཟག་མེད་ཡེ་ཤེས་ཐོབ། །
གསུམ་པ་འབྲས་བུ་སྔ་བའི་རྒྱུ་ནི། དཔེར་ན་
ཟབ་གསལ་མྱུར་བའི་བློ་གྲོས་ཀུ་མུ་དའི། །
ཁ་སྦུབས་གྲོལ་ཞིང་ཟེའུ་འབྲུ་རྒྱས་པའི་རྗེས། །
ཚངས་སྲས་བཞིན་གྱི་སྟོན་ཟླ་གསར་པ་ཡི། །
དཀྱིལ་འཁོར་སླད་ནས་འདྲེན་བྱེད་ལམ་དུ་སྣང་། །
ཡང་ན་
སྣང་སྲིད་འཁོར་འདས་ཆོས་རྣམས་མ་ལུས་པ། །
འཁྲུལ་མེད་ཇི་བཞིན་ཁོང་དུ་ཆུད་པའི་རྗེས། །
འཆད་རྩོད་རྩོམ་ལ་འགྲན་ཟླ་མེད་པ་ཡི། །
དགེ་བའི་བཤེས་གཉེན་དམ་པ་ཕྱིས་ནས་མཇལ། །
ཡང་ན་
འཇམ་དཔལ་དཔའ་བོས་མ་རིག་དམག་གི་དཔུང་། །
གདོད་ནས་མིང་གི་ལྷག་མར་བཅོམ་རྗེས་སུ། །
རྣམ་པར་འགྱིང་ཞིང་ཁྲོ་བའི་ཉམས་དང་བཅས། །



219
རལ་གྲི་མཁའ་ལ་འཕྱར་བའི་ཚུལ་འདི་ཅི། །
ཡང་ན་
གཙུག་ཕུད་ཅན་རྣམས་འདོད་པས་ཡིད་མྱོས་ནས། །
ཅ་ཅོ་སྒྲོགས་ཤིང་ཟློས་གར་བསྒྱུར་བ་དང་། །
འཁྲིག་པའི་བྱ་བ་ལ་སོགས་རྫོགས་རྗེས་སུ། །
ཆུ་འཛིན་ཉེ་བར་ལངས་ཏེ་དབྱར་རྔ་སྒྲོགས། །
བཞི་པ་རིགས་མིན་གྱི་རྒྱུ་ནི། དཔེར་ན་
བགྲེས་རྒུད་འཕོ་འགྱུར་ལ་སོཊ་མི་མངའ་བའི། །
དབྱང་ཅན་བཞིན་གྱི་ཤཤི་འཛུམ་པའི་ཞལ། །
རྣམ་དཀར་གཉིས་སྐྱེས་དབང་པོ་དང་འགྲོ་ཊ་པས། །
སྐལ་ལྡན་སྙིམ་པའི་ཀུ་མུད་ཟུམ་འདི་ཅི། །
ཡང་ན་
རྒྱལ་བས་བཅས་པའི་ཚུལ་ཁྲིམས་དལ་འགྲོ་ཡི། །
རྒྱུན་བཟང་བདག་གི་རྒྱུད་ལ་བཞུགས་པ་ཡིས། །
ཐོག་མེད་དུས་ནས་བསགས་པའི་ལས་ཉོན་གྱི། །



220
མི་གཙང་འདམ་རྫབ་ཁྲོན་པ་སྐེམ་པར་བྱེད། །
ཡང་ན་
རིས་མེད་ཀུན་ལ་ རང་གི་བུ་བཞིན་དུ། །
རྟག་ཏུ་དུས་ལས་ཡོལ་མེད་བརྩེ་བའི་ཐུཊ། །
ཉིན་མོར་བྱེད་ཀྱི་འོད་དང་འགྲོཊ་པ་ཡིས། །
མ་རིག་འདབ་བརྒྱའི་མིག་བུ་ལོང་བར་བྱེད། །
ཡང་ན་
ཡོན་ཏན་རྒྱ་མཚོའི་ཞལ་སྒོ་ལས་བྱུང་བའི། །
ངོ་མཚར་ལེཊ་བཤད་འཆི་མེད་བདུད་རྩི་ཡིས། །
དེང་སང་སྙིགས་དུས་སྐྱེ་བོ་ཕལ་ཆེའི་བློ། །
རབ་ཏུ་སྲེག་པར་བྱེད་པའི་ཚུལ་འདི་ཅི། །
ལྔ་པ་རིགས་པའི་རྒྱུ་ནི། དཔེར་ན་
མཚར་སྡུག་དཔལ་ལས་བལྟམས་པའི་ཟླ་མཛེས་མ། །
གདུང་ཤུགས་བོས་པས་ཐུཊ་རྗེའི་རྟ་ལྗང་ཅན། །
ཤེས་བྱའི་གནས་ལ་རྨོངས་པའི་ལྡོང་བྱེད་སྨག །



221
ཅིག་ཅར་རྨེག་མེད་འཇོམས་པར་བྱེད་ལ་དབང་། །
ཡང་ན་
དཎྜིའི་རྣམ་དཔྱོད་ལྷ་ཡི་རྫིང་རིང་ལས། །
སྙན་དཔེར་ཤར་གྱི་ཐིག་ལེ་འདི་མཐོང་བས། །
སྐྱེ་བོ་མཁས་རློམ་དྲི་བཟང་ཁང་པ་ཡི། །
ངག་གི་སྤོབས་པ་ཟུམ་པའི་མཐུ་ལ་དབང། །
ཡང་ན་
འཕཊ་ཡུལ་མཁས་དབང་ཊ་ཀྱི་གླང་པོ་ཡི། །
ཚད་མ་སེངྒེའི་ང་རོ་ཐོས་པའི་ཚེ། །
མུ་སྟེཊ་སྟོན་པ་གཉིས་འཐུང་རྒྱལ་པོ་ཡང་། །
སྤོབས་པའི་ཀླད་པ་མ་ལུས་འགེམ་པར་བྱེད། །
ཡང་ན་
ཆོས་ཀྱི་རྒྱལ་པོ་ས་བཅུའི་དབང་ཕྱུག་གི །
ཟླ་མེད་ལེགས་བཤད་ལྷ་ཡི་རྔ་ཡབ་ཅན། །
དབུལ་ཞིང་ཕོངས་པའི་འགྲོ་བ་ལྷ་དང་མི། །



222
ཀུན་གྱི་འདོད་པ་འཇོ་བའི་དཔལ་ལ་དབང་། །
བཅུ་བཞི་པ་ཕྲ་མོའི་རྒྱན་ནི། ནང་གི་བསམ་པ་
གོ་བར་བྱེད་པའི་དོན་དུ་བློས་དཔྱད་པ་སྔོན་དུ་
བཏང་ནས་དེ་མཐུན་གྱི་བརྡ་ཟུར་ཙམ་སྟོན་པ་
དང་། བློ་སྔོན་དུ་མ་བཏང་ཡང་ཕྱིའི་ལུས་ངག་
གི་རྣམ་འགྱུར་ཙམ་ལས་ནང་སེམས་ཀྱི་འགྱུ་
བ་མཚོན་ནུས་པའོ། འདི་ལ་དབྱེ་བ་གཉིས་
ལས་དང་པོ་ཟུར་གྱི་ཕྲ་མོ་ནི། དཔེར་ན་
ལང་ཚོ་རབ་ཏུ་རྒྱས་པའི་བཞིན་བཟང་མས། །
གཅིག་ཏུ་འགྲོཊ་པའི་གཏམ་འདི་མཛའ་བོ་ལ། །
ཚོཊ་པའི་དབུས་སུ་བརྗོད་དུ་མ་ཕོད་པས། །
ཀུནྡའི་མེ་ཏོག་རྐང་གཅིག་བཞག་ནས་སོང་། །
ཡང་ན་
བདག་ཉིད་ཆེན་པོའི་ཡོན་ཏན་ཇི་འདྲ་ཞེས། །
ང་རྒྱལ་དབང་གིས་འདྲི་བར་མ་ཕོད་པའི། །



223
སོམ་ཉིར་གྱུར་པའི་ཡིད་དེ་མཁས་པ་ཡིས་། །
རིག་ནས་ཕྱག་གི་མཛུབ་མོ་རྒྱ་མཚོར་གཏད། །
ཡང་ན་
ཉོན་མོངས་འཇོམས་པའི་གཉེན་པོ་སུ་ཡིན་སྙམ། །
བློ་རྩེ་གཉིས་སུ་གྱུར་པ་གླེན་པའི་ཡིད། །
ཐོས་ལྡན་རྣམ་དཔྱོད་ཕུལ་དུ་བྱུང་བ་ཡིས། ། ་
མཁྱེན་ནས་རལ་གྲི་ཕྱག་གིས་མཁའ་ལ་འཕྱར། །
ཡང་ན་
ཕས་རྒོལ་འཇོམས་པའི་ས་སྐྱོང་ཐབས་མཁས་པས། །
མཛའ་བའི་ཚུལ་གྱིས་དགྲ་རྣམས་མགྲོན་བོས་ཏེ། །
མཚོན་ཆ་དགྲ་བོའི་མགོ་ལ་བསྣུན་པའི་བརྡ། །
ཤ་ཁྲག་སྟོན་མོ་དྲོངས་ཞེས་ཚོཊ་སུ་བརྗོད། །
གཉིས་པ་རྣམ་པའི་ཕྲ་མོ་ནི། དཔེར་ན་
བདག་གིས་སྙན་ངག་ལམ་ནས་བསྟོད་པའི་ཚིག །
རྟག་ཏུ་དབྱངས་སུ་སྒྲོགས་པའི་དབྱར་རྔ་འདི། །



224
མཚོ་བྱུང་ལྷ་མོས་གསན་ནས་འཛུམ་པའི་བཞིན། །
རབ་ཏུ་དཀར་ལ་དམར་བའི་འོད་མདངས་ཆཊ། །
ཡང་ན་
སྐྱེད་མོས་ཚལ་དུ་རོལ་པའི་དགའ་སྟོན་ལ། །
ལང་ཚོའི་རྣམ་འགྱུར་གསལ་བ་དམར་བའི་བཞིན། །
མཛེས་སྡུག་ལྷ་མོའི་རྗེས་སོང་འདྲེན་བྱེད་ཀྱིས། །
མཐོང་ནས་སྙིང་ལ་དམ་བཅའི་རི་མོ་བྲིས། །
ཡང་ན་
གང་གི་ལེཊ་བཤད་ཡོན་ཏན་རྒྱ་མཚོའི་གཏེར། །
ཟད་མེད་ཆོས་ཀྱི་བདུད་རྩི་ཆ་ཤས་ཙམ། །
མྱོང་བའི་མོད་ལ་བདག་ལུས་སྤུ་ལོང་གི །
གོས་སེར་གཡོ་བའི་མཛེས་སྡུག་ཅི་ཡང་འཛིན། །
ཡང་ན་
སྙིཊ་དུས་བྱིས་པའི་བློ་ཅན་ཕལ་མོ་ཆེར། །
ལེཊ་བཤད་ཆོས་ཀྱི་འབེལ་གཏམ་སྨྲས་པ་ན། །



225
ཐོས་པའི་མོད་ལ་བཞིན་རས་མིག་སྨན་གྱིས། །
བྱུཊ་པ་ལྟ་བུའི་རྣམ་འགྱུར་གསལ་འདི་ཅི། །
བཅོ་ལྔ་པ་ཆའི་རྒྱན་ནི། ཆའི་ཟོལ་ཚིག་གི་དངོས་
པོ་གང་གི་རང་བཞིན་མི་མཛེས་པའི་རྣམ་པ་ངེས་
པར་གསལ་བར་གྱུར་ཟིན་པ་དེ་བསྒྲིབས་ནས་གཞན་
ཡིན་པར་བཅོས་པ་སྟེ། འདི་ལ་སྦེད་པའི་ཆ་དང་
བསྟོད་སྨད་ཀྱི་ཆ་གཉིས་སོ། དང་པོ་སྲིད་པའི་ཆ་ལ་
ཡང་གཉིས་ཀྱི་དང་པོ་འོས་པའི་ཆ་རྒྱན་ནི། དཔེར་ན་
མཁས་པ་དུ་མའི་ཁྲོད་དུ་ལུང་རིགས་ཀྱིས། །
རྩོད་སྐབས་བཞིན་ལས་རྔུལ་ཆུ་ཆར་ལྟར་བབས། །
རྒྱུ་སྐར་ལམ་གྱི་རྟ་བདུན་དབང་པོ་ཡི། །
འོད་ཟེར་བཀྲ་བའི་ཚ་བས་གདུངས་པར་ཤེས། །
ཡང་ན་
: ངན་འགྲོ་གཡང་སའི་སྡུག་བསྔལ་དྲན་པའི་ཚེ། །
ལུས་ཀྱི་བ་སྤུའི་འཁྲི་ཤིང་ཀུན་ཏུ་གཡོ། །
•
འ



226
ལྷོ་ཕྱོགས་མ་ལ་ཡ་ཡི་རི་བོ་ལས། །
འོང་བའི་རླུང་གཞོན་གསར་པ་ཡིན་པར་རིག ། །
ཡང་ན་
ངག་དབང་ལྷ་མོའི་འཛུམ་ཞལ་མཐོང་བའི་ཚེ། །
སྐལ་ལྡན་རྣམ་དཔྱོད་སྔར་ལས་རྣོ་བར་གྱུར། །
མདོ་སྔཊ་གཞུང་ལུཊ་ཀུན་ལ་གཡེལ་མེད་དུ། །
ཐོས་བསམ་སྒོམ་པར་རབ་ཏུ་བརྩོན་ཞེས་གླེང་། །
ཡང་ན་
མཁས་པར་རློམ་པའི་སྐྱེ་བོ་ཕལ་མོ་ཆེས། །
མང་པོ་ཚོཊ་པའི་དབུས་སུ་འཆད་པའི་ཚེ། །
རང་མཚང་གཞན་གྱིས་རིག་པར་མ་བཟོད་པས། །
ལྡབ་ལྡིབ་བློ་ནད་ཡོད་པའི་ངང་ཚུལ་བྱས ། །
གཉིས་པ་མི་འོས་པའི་ཆ་ནི། དཔེར་ན་
གཞན་གྱི་ལེཊ་བྱས་དཔལ་འབྱོར་ཕུན་ཚོཊ་པ།།
མཐོང་ནས་སྐྱོ་བའི་མཆི་མ་ཟག་པ་ཡང་།།



227
སྲིད་པའི་དཔལ་ལ་སྙིང་པོ་མེད་པ་ཡི། །
རང་བཞིན་ཤེས་པ་ལཊ་མོད་གཞན་དུ་ཅི། །
ཡང་ན་
མུ་སྟེགས་སྟོན་པའི་རིག་བྱེད་བསྟན་བཅོས་སོཊ། །
ལྟ་གྲུབ་རྣམ་པར་དག་ལ་ཤུང་པའི་ཚིག །
ཆོས་དང་ཆོས་མིན་འབྱེད་པའི་ཤེས་རབ་མཐུ། །
གསར་དུ་བརྙེས་པ་ཡིན་པར་ཟོལ་གྱིས་བསྒྲཊ། །
ཡང་ན་
དམ་པ་ཁྱོད་ཀྱིས་ཤེས་བྱའི་ཆོས་ཀུན་ལ། །
ཐོཊ་མེད་འཇུག་པའི་རྣམ་དཔྱོད་གསར་མཐོང་བས། །
ཡིད་ལ་སྔངས་ཤིང་བ་སྤུ་གཡོ་བྱེད་པར། །
ངོ་མཚར་དད་པའི་སྤུ་ལོང་ཡིན་པར་སྐད། །
ཡང་ན་
རྒྱལ་སྲིད་དཔལ་གྱི་ཁྲོད་དུ་ཟས་གཙང་སྲས། །
ལུས་ཉམས་སྙིང་རྩ་ལ་སོཊ་འདར་བ་ཡང་། །



228
ལུས་ཕྲའི་རྒྱན་འཆང་ཡུལ་དེའི་ཉེས་པ་ཡི། །
རང་བཞིན་མཁྱེན་པ་ཉིད་ལས་གཞན་དུ་ཅི། །
དང་པོ་བསྟོད་པའི་ཆ་ལས་སྨད་པ་ནི། དཔེར་ན་
ལྷག་པའི་བསམ་པས་རང་གཞན་ཀུན་དོན་དུ། །
བཅས་པའི་ཁྲིམས་ཀྱིས་རང་གི་རྒྱུད་བཏུལ་ནས། །
རྟག་ཏུ་ཟང་ཟིང་ནོར་གྱི་དགའ་སྟོན་ལ།།
རོལ་པའི་སྡོམ་བརྩོན་བསྟན་པའི་བདག་པོར་འོས། །
ཡང་ན་
མཉམ་པར་འཇོག་ལ་མགོ་བོ་མི་འཁོར་བར། །
རྒྱུན་དུ་འཆད་རྩོད་རྩོམ་ལ་ལེཊ་བརྩོན་ཅིང་། །
སྙན་གྲཊ་ རོ་ལ་ཆཊ་པའི་མཁས་དབང་ཆེ། །
ས་བཅུའི་རྒྱལ་སྲས་རྣམས་ཀྱིས་བསྔཊ་པར་རིཊ། །
ཡང་ན་
ས་སྐྱོང་ཁྱོད་ཀྱིས་ལང་ཚོ་གཞོན་ནུའི་དུས། །
ཐ་སྙད་ཀུན་རྫོབ་རིག་པ་མ་ལུས་ཀུན། །



229
སྦྱངས་ཤིང་སྟོབས་འབྱོར་མངའ་ཐང་ཆེར་རྒྱས་ནས། །
ཕ་རོལ་རབ་ཏུ་གནོན་ཅིང་རང་ཕྱོགས་འཛིན།།
ཡང་ན་
སྣ་ཚོཊ་ཐབས་ཀྱིས་འགྲོ་བའི་དོན་མཛད་ནས། །
སྲིད་པའི་དཔལ་འབྱོར་དབྱར་གྱི་གངྒ་ལྟར། །
བསཊ་ནས་དགའ་སྐྱིད་ཉམས་ཀྱིས་སྤྱོད་པ་ཡི། །
སྙིཊ་དུས་འདྲེན་པ་མཆོག་འདི་ངོ་མཚར་རྨད། །
གཉིས་པ་ཆ་ལས་བསྟོད་པ་ནི། དཔེར་ན་
དབེན་པའི་གནས་སུ་སྡོམ་བུ་ཁོ་ན་ཡིས། །
འཚོ་ཞིང་མཉམ་པར་འཇོག་ལ་བརྩོན་དགོས་ཞེས། །
ཚིག་བཙན་རྣ་བའི་བུ་གར་དུས་ཀུན་ཏུ།
གར་བའི་དགེ་བའི་བཤེས་ཀྱིས་ཅི་ཞིག་བྱ། །
ཡང་ན་
གདོད་ནས་སྒྲིབ་གཉིས་སྤངས་པས་ཆོས་རྣམས་ཀུན། །
ལྷག་མེད་གཟིགས་ཀྱང་ད་དུང་ཆོག་ཤེས་དབེན། །



230
རྣམ་ཀུན་འགྲོ་རྣམས་འདྲེན་པའི་བྲེལ་ཚབ་་་ཅན། །
ཀྱེ་མ་དགེ་སྦྱོང་ཁྱོད་ཀྱི་མཛད་ཚུལ་ཅི། །
ཡང་ན་
འགྲོ་བ་མ་ལུས་ཐུགས་རྗེའི་ལྕགས་ཀྱུས་བཟུང་། །
ཤེས་རབ་རལ་གྲིས་ཉོན་མོངས་སྲོག་རྩ་གཅོད། །
སྤངས་རྟོགས་མེ་ཡིས་བདུད་དཔུང་སྲེག་བྱེད་པའི། །
ངག་གི་དབང་ཕྱུག་བརྩེ་ལྡན་ཇི་ལྟར་ཡིན། །
ཡང་ན་
མང་དུ་ཐོས་པས་སྒྲ་འཛིན་དབང་པོ་འོན། །
བསམ་ཞིང་འཆད་རྩོད་རྩོམ་པས་སྒྱུ་ལུས་ཉམས། །
འཇིཊ་མེད་དབེན་པའི་ནགས་སུ་དོན་སྒོམ་སྟེ། །
གཅིག་པུར་སྡོད་པས་བསྟན་འགྲོའི་དོན་ཆེན་ཅི། །
བཅུ་དྲུག་པ་རིམ་པ་ཅན་གྱི་རྒྱན་ནི། བརྗོད་པར་
འདོད་པའི་དངོས་པོ་སྔོན་ལ་རབ་ཏུ་བསྟན་པ་
རྣམས་ཀྱི་དོན་དེ་དང་འབྲེལ་བའི་དཔེ་དང་ཡོན་ཏན་



231
སོགས་རིམ་པ་བཞིན་གོ་རིམ་མ་ནོར་བར་རྗེས་སུ་
སྟོན་པ་སྟེ་གྲངས་བཞིན་ཞེས་ཀྱང་བྱའོ། དཔེར་ན་
ཁྱོད་ཀྱི་འཛུམ་ཞལ་འདྲེན་བྱེད་སྨིན་ལེགས་རྣམས། །
རབ་དཀར་དཀྱུས་རིང་གནག་སྣུམ་གཡོ་བ་ཡི། །
མཛེས་ཆོས་ཉ་རྒྱས་ཨུཏྤལ་འཁོར་འགྲོ་ཡིས། །
མ་ལུས་བརྐུས་པར་ངེས་སོ་དབྱངས་ལྡན་མ། །
ཡང་ན་
དུས་གསུམ་ས་བཅུའི་དབང་ཕྱུག་ཐམས་ཅད་ཀྱི། །
འགྱུར་མེད་སྐུ་དང་འགག་པ་མེད་པའི་གསུང་། །
འཁྲུལ་མེད་ཐུགས་རྣམས་རིན་ཆེན་རྡུལ་བརྩེགས་དང༌་། |
ཚངས་དབྱངས་སྟོན་ཟླའི་དཔལ་ཡོན་འཛིན་པར་ངེས། །
ཡང་ན་
ཐུབ་པས་དྲང་སྲོང་ལྷུང་བའི་དགའ་ཚལ་དུ། །
འཁོར་བཟང་རྣམས་ལ་ལེགས་བཤད་སྩོལ་བའི་ཟླ། །
ས་བླ་སྟེང་གི་འཇིག་རྟེན་གྲོང་ཁྱེར་དུ། །



232
མཁར་ཉལ་རྣམས་ལ་ཕུན་ཚོགས་འཕེལ་བར་བྱེད། །
ཡང་ན་
བསྟན་པའི་སྒོར་ཞུགས་སྐལ་ལྡན་སྐྱེ་བོ་ཡི། །
ལུས་ངག་ཡིད་ཀྱི་ཡོན་ཏན་རྨད་པོ་ཆེ། །
སྲིད་པའི་ཁམས་འདིར་ལྷ་ཡི་རྫིང་རིང་དང་། །
དབྱར་གྱི་རྔ་དང་སྣ་ཚོགས་ཤིང་རྟས་མཚོན། །
བཅུ་བདུན་པ་དགའ་བའི་རྒྱན་ནི། རྒྱུ་གང་
ལས་དགའ་བ་ཁྱད་པར་ཅན་མཆོག་ཏུ་གྱུར་
པ་སྐྱེས་པའི་ཉམས་བརྗོད་པའོ། དབྱེ་བ་གཉིས་
ཀྱི་དང་པོ་དངོས་ཐོབ་ཀྱི་དགའ་བ་ནི།
དཔེར་ན་
ཨེ་མ་རྐང་གཉིས་གཙོ་བོ་རྣམས་ཀྱི་གསུང་། །
ཟབ་ཅིང་རྒྱ་ཆེ་རིན་ཆེན་འབྱུང་གནས་ལ། །
རོལ་པའི་དགའ་སྟོན་གསར་པས་ཡིད་མྱོས་པ། །
དེ་འདྲ་གཞན་དུ་འབྱུང་བའི་གོ་སྐབས་ཅི། །



233
ཡང་ན་
འགྱུར་མེད་འགྲེང་འཆག་ཉལ་འདུག་ཀུན་སྤྱོད་རྣམས། །
བཟང་བའི་སྙིང་གྲོཊ་འགྲམ་དུ་བསླེབས་ལྟ་བུའི། །
སྤྲོ་ཉམས་བ་སྤུའི་འཁྲི་ཤིང་གཡོ་ནུས་སུ། །
དུས་ལས་ཡོལ་མེད་ཕེབས་དང་བཞིན་བཟང་མ། །
ཡང་ན་
ལེཊ་བྱས་དཔལ་ལས་བལྟམས་པའི་ཟླ་མཛེས་མ། །
ཐུཊ་བརྩེས་མི་བཟོད་བདག་མདུན་གཤེཊ་མཛད་པའི། །
དགའ་བ་ཚད་མེད་འདི་འདྲ་སུས་སྟེར་ནུས། །
ད་དུང་ལན་བརྒྱར་ཕེབས་དང་དབྱངས་ལྡན་མ། །
ཡང་ན་
ཐོས་ལྡན་རྣམ་དཔྱོད་ཕུལ་དུ་བྱུང་བ་ཡི། །
དྲུང་ལས་ལེཊ་བཤད་གླུ་དབྱངས་ཉན་པ་ན།།
བཅོས་མིན་བདག་གི་རྒྱུད་ལ་དགའ་བའི་ཉམས། །
སླར་ཡང་མཇལ་ན་འབྱུང་གི་གཞན་དུ་ཅི། །



234
གཉིས་པ་གཟུཊ་བརྙན་གྱི་དགའ་བ་ནི། དཔེར་ན་
ལས་ཉོན་མཐུག་པོའི་ཆུ་འཛིན་གྱིས་བསྒྲིབས་བདག །
དབྱངས་ཅན་མངོན་སུམ་མཇལ་སྐལ་ཕྲ་ན་ཡང་། །
གང་སྐུའི་རྣམ་པ་རི་མོར་བྱས་པའི་ཚུལ། །
མཐོང་བས་ཡིད་ལ་དགའ་བ་ཚད་ལས་འདས། །
ཡང་ན་
ཉིན་མཚན་ཆུ་བོའི་རྒྱུན་ལྟར་ལྷ་མོའི་བཞིན། །
ཡང་ཡང་ཡིད་ལ་སྒོམ་པས་རྨི་ལམ་དུ། །
བདག་ལ་བདུད་རྩི་སྦྱིན་པའི་རྣམ་པ་ཙམ། །
མཐོང་བའི་དགའ་བ་སྙིང་ཁོང་གཏིང་ནས་རྒྱས། །
ཡང་ན་
ཕུལ་བྱུང་མཚན་དཔེས་བརྒྱན་པའི་ཆོས་ཀྱི་སྐུ། །
མངོན་སུམ་དབང་པོས་མཐོང་ན་སྨོས་ཅི་དགོས། །
གང་གི་མཛད་བཟང་སྐྱེས་རབས་རྣམ་ཐར་སོཊ། །
ཐོས་པས་སྔོན་མེད་དགའ་བ་གསར་དུ་བསྐྲུན། །



235
ཡང་ན་
ཕན་བདེའི་འབྱུང་གནས་བསླུ་མེད་རིཊ་གསུམ་པ།།
དངོས་ཞལ་དུས་ཀྱི་བསྐལ་བས་བསྒྲིབས་ན་ཡང་། །
འབུར་དུ་བླུཊ་པའི་སྣང་བརྙན་མཐོང་བ་ཡི། །
དགའ་བས་བསམ་གཏན་དང་པོའི་བདེ་བ་འཕྲོག །
བཅོ་བརྒྱད་པ་ཉམས་ལྡན་གྱི་རྒྱན་ནི། སྒེག་པ་སོགས་
གང་བརྗོད་ཀྱང་ཚིག་གི་ནུས་པས་ཡིད་ལ་འབབ་པའམ་
ཡིད་དུ་འོང་བའི་ཉམས་དང་ལྡན་པ་ཞིག་སྟེ། འདིའི་
དབྱེ་བ་བརྒྱད་ལས་དང་པོ་སྒེག་པའི་ཉམས་ནི། དཔེར་ན་
འཆད་རྩོད་རྩོམ་པའི་ངོ་མཚར་མཐའ་ཡས་ཤིང་། །
འཕཊ་ཡུལ་མཁས་པའི་གཙུག་རྒྱན་ཀླུ་སྒྲུབ་ཀྱི། །
གཞུང་ལས་སེམས་ཀྱི་རང་བཞིན་སྐྱེ་མེད་པའི། །
ཟབ་རྒྱས་དོན་བཟང་ཁོ་བོས་རྙེད་དེ་ཅི། །
ཡང་ན་
སྐྱོན་གྱིས་མ་གོས་དཔལ་ཀུན་འདུས་པའི་སྐུ། །



236
འདྲེན་བྱེད་ལམ་གྱི་སྤྱོད་ཡུལ་མ་གྱུར་པས། །
ཡིད་ལ་མི་བཟོད་གདུང་ཤུཊ་བོས་པ་ཡིས། །
འཛུམ་ཞལ་བདག་གི་སྐལ་པར་ཐོབ་འདི་ནི། །
ཡང་ན་
ལུས་ཅན་ཀུན་ལ་ཕན་བདེ་སྟེར་བའི་གཞི། །
མགོན་ཁྱོད་སྐད་ཅིག་འབྲལ་བར་མ་བཟོད་པའི། །
སེམས་ཀྱིས་སླར་མཇལ་དགའ་བའི་རྣམ་འགྱུར་རྣམས། །
ནམ་ཡང་མི་བརྗེད་རྣམ་དཀར་ཅི་ཡང་སྐྲུན། །
ཡང་ན་
ན་ཕྲའི་དུས་ནས་ལུས་སེམས་ལྷན་ཅིག་ཏུ། །
འགྲོཊ་པའི་སྙིང་མཐུན་སྐད་ཅིག་བྲལ་ན་ཡང་། །
དགའ་བའི་རྣམ་འགྱུར་ཅི་ཡང་རྩོམ་པ་ལས། །
སླར་ཡང་བདག་གིས་རོལ་པའི་དཔལ་དུ་ཐོབ། །
གཉིས་པ་ཁྲོ་བ་འཕེལ་བ་དྲག་ཤུལ་གྱི་ཉམས་ནི། དཔེར་ན་
ཡེ་ཤེས་ཀུན་གྱི་རང་ཟུགས་ལྷག་པའི་ལྷ། །



237
ཁྲོས་པའི་རྣམ་འགྱུར་ལྟ་བར་མ་བཟོད་ཅིང་། །
ཤེས་རབ་རལ་གྲི་གློག་བཞིན་འཁྱུག་པའི་སར། །
ཉོན་མོངས་སྐད་ཅིག་འཚོ་བའི་གོ་སྐབས་དབེན། །
ཡང་ན་
སྣང་སྟོང་སྒྱུ་མའི་གར་མཁན་པད་བྱུང་རྗེ། །
གཏུམ་ཆེན་ཁྲོ་རྒྱལ་དྲག་པོའི་སྐུར་བཞེངས་ཤིང་། །།
དཔའ་ལུས་སྲིད་གསུམ་གཡོ་བའི་མདུན་ས་དེར། །
བདུད་སྡེ་སྙིང་རྩ་མ་འདར་རང་དབང་ཅི། །
ཡང་ན་
ལས་མཁན་གཤིན་རྗེའི་ཕོ་ཉ་ཁོར་ཡུག་ཏུ། །
གཏུམ་ཆེན་འབར་བའི་རྔམ་སྒྲ་ཆེར་སྒྲོཊ་ཤིང་། །
ཞེ་སྡང་ཁྲོ་མིག་ཕྱོཊ་བཅུར་གཡོ་བའི་དྲུང་། །
ལུས་ཅན་སྐད་ཅིག་བདེ་བའི་གནས་སྐབས་བྲལ། །
ཡང་ན་
བདད་ཀྱི་མགོན་པོ་ཁྲོ་གསུམ་འབར་བའི་ཞལ། །



23s
གདངས་ཤིང་མྱུར་བསྐྱོད་གློག་གི་རོ་འཛིན་གཡོ། །
སྡང་བའི་སྤྱན་གསུམ་ཡོན་པོར་བལྟས་པ་ཡིས། །
དམ་ཉམས་སྐད་ཅིག་མཆེ་བའི་དུས་སྟོན་བྱས། །
གསུམ་པ་སྤྲོ་བ་འཕེལ་བ་དཔའ་བའི་ཉམས་ནི། དཔེར་ན་
ཡི་དམ་ལྷ་ལ་གསོལ་བ་མ་བཏབ་ཅིང་། །
དགེ་བའི་བཤེས་གཉེན་དམ་པ་མ་བསྟེན་ལ། །
གཞུང་རིག་གནས་ལ་ཐོས་པ་མ་བྱས་པར། །
ཆོས་ཀུན་ལྷག་མེད་ཁོང་དུ་ཆུད་དེ་ཅི། །
ཡང་ན་
སྔོན་ཚེ་མཆོག་གསུམ་དམ་པར་མ་མཆོད་ཅིང་། །
ལག་རྐྱང་རྣམས་ལ་སྦྱིན་པའི་ཆར་མི་ཕབ། །
གཞན་ཕན་བྱ་བ་སྤུ་ཙམ་མ་བསྒྲུབས་པར། །
ཚེ་འདིར་བདེ་སྐྱིད་ལོངས་སྤྱོད་ཅི་ལས་བྱུང་། །
ཡང་ན་
མགོན་ཁྱོད་སྤྲོས་བྲལ་སྟོང་པའི་ཆོས་ཉིད་ལ། །



239
མཉམ་པར་བཞག་ལས་སྙན་གྲཊ་མི་མངའ་ཡང་། །
སྐུ་གསུང་ཐུགས་ཀྱི་ཡོན་ཏན་རྨད་པོ་ཆེ།།
སྲིད་པ་གསུམ་དུ་གྲཊ་པའི་ཚུལ་འདི་མཚར། །
ཡང་ན་
འགངས་ཆེན་ནོར་གྱིས་རེ་བ་མ་སྐྱོང་ཞིང་། །
སྙན་པའི་ངག་གིས་གཞན་སེམས་མ་བསླུས་ལ། །
ངལ་བ་དྲག་པོས་སྲི་ཞུ་མ་བྱས་པས། །
མི་ཆེན་དཔོན་པོའི་ཆོ་ལོ་ཐོབ་འདི་ཅི། །
བཞི་པ་མྱ་ངན་འཕེལ་བ་སྙིང་རྗེའི་ཉམས་ནི། དཔེར་ན་
ཀྱི་མ་ལང་ཚོའི་དཔལ་འཛིན་ལུས་ཕྲ་མ། །
སྐད་ཅིག་དམ་པའི་ཆོས་ལ་མི་སེམས་པར། །
ཀུན་ཏུ་གཉིས་སྦྱོར་བདེ་ལ་ཆགས་པ་ཡིས། །
སྒོ་མེད་ལྕཊ་བསྲེཊ་ཁང་པར་བཟོད་མེད་འཁུན། །
ཡང་ན་
དར་ཟབ་འཕྱང་འཕྲུལ་གཡོ་བའི་ཕོ་བྲང་ནང་། །



240
རོ་མཆོག་ཟས་དང་ཡན་ལག་བརྒྱད་ལྡན་ཆུ། །
གང་འདོད་ལོངས་སུ་སྤྱོད་པའི་མིའི་དབང་ཕྱུག །
དམྱལ་བའི་ཁྲོ་ཆུ་འཁོལ་མ་ཇི་ལྟར་འཐུང་། །
ཡང་ན་
ཁྲིམས་འགལ་བྱ་བས་མགོན་སྐྱབས་བྲལ་བ་དག །
མགོར་ཉལ་བ་སྤུ་གཟིངས་ཤིང་འདར་བའི་ལུས། །
ཐལ་སྦྱར་གཞན་གྱི་རྐང་པར་འདུད་བྱེད་ཅིང་། །
དབང་མེད་བཙོན་རར་ཚུད་འདི་སྙིང་རེ་རྗེ། །
ཡང་ན་
སྔོན་ཆད་སྦྱིན་པའི་མཐུ་ལས་ལུས་རྟེན་འདིར།།
ཟད་མེད་དཔལ་འབྱོར་རི་རྒྱལ་ལྷུན་པོ་ལྟར། །
སྤུངས་པའི་འབྱོར་ལྡན་ཡི་དྭགས་བཀྲེས་སྐོམ་གྱི། །
གནས་སུ་ལྷུང་བའི་ཚུལ་ལ་ཀྱེ་མ་ཧུད། །
ལྔ་པ་སྐྱུག་བྲོ་འཕེལ་བ་མི་སྡུག་པའི་ཉམས་ནི། དཔེར་ན་
མལ་སྟན་ཐོག་ཏུ་འགྱེལ་བའི་རྒན་ཁོག་རྣམས། །



-241
དྲི་ཆེན་རང་མལ་ཤོར་བ་སྙིམ་པའི་ནང་། །
འཚིར་ཅིང་རང་གི་མགོ་དང་རྐང་ལག་སོགས། །
བྱུག་ནས་གྱེན་དུ་འགྲེང་བའི་བྲེལ་ཚབ་་་བྱེད། །
ཡང་ན་
བཀྲེས་སྐོམ་ཟས་ལ་རྔམ་པའི་པྲ་ཏ་རྣམས། །
ཕན་ཚུན་གདོང་དུ་ཚོཊ་ཤིང་འཐབ་འཛིང་གིས། །་
མགྲིན་པའི་ཤ་འབུར་བརྟོལ་བའི་རྣག་ཁྲག་རྣམས། །
ཟས་སུ་སྐྱོད་པའི་ཡི་དྭགས་སྐྱག་རེ་བྲོ། །
ཡང་ན་
སྤྲིན་ནག་ལྟ་བུའི་སྐུ་གཟིངས་སྨྱོན་པ་ཡིས། །
ཀུན་གྱི་ལྷག་འཕྲོ་མི་གཙང་བོར་བ་རྣམས། །
ལ་ཞིང་གད་སྙིཊ་ཁྲོད་ནས་ལེན་པའི་ཟས། །
ཁ་ལ་ཟ་ཞིང་ལུས་ཀྱིས་གར་བྱེད་དོ། །
ཡང་ན་
འཇིག་རྟེན་བྱེད་པོ་ནམ་མཁའི་སྐྲ་ཅན་གྱིས། །
，



242
འགྱིང་པའི་རྣམ་འཕྲུལ་སྣ་ཚོཊ་ཉམས་དང་བཅས། །
ལྟོ་འགྲོ་འཆང་ཞིང་དུར་ཁྲོད་མི་ཐོད་བཟུང་། །
དུར་ས་བྱུག་པའི་ལུས་ཀྱིས་གར་ལ་རོལ། །
དྲུག་པ་དགོད་བྲོ་འཕེལ་བ་བཞད་གད་ཀྱི་ཉམས་ནི། དཔེར་ན་
བགྲང་བྱའི་ན་ཚོད་ཤིན་ཏུ་རྙིང་པའི་ལུས། །
ཉམས་ཤིང་འདེཊ་འཇོག་གཡོ་འགུལ་མ་ཐུབ་ཀྱང་། །
འདོད་པའི་འཁྲི་ཤིང་བསྒྲེངས་དང་ལྷན་ཅིག་ཏུ། །
ནག་མོའི་མགུལ་ནས་འཁྱུད་པ་གད་མོའི་གནས། །
ཡང་ན་
འཆད་རྩོད་རྩོམ་ལ་ཤིན་ཏུ་མཁས་སོ་ཞེས། །
ཁེངས་པ་ངག་གི་ལམ་ནས་བརྗོད་པ་གང་། །
གབ་ཚིག་ཡི་གེའི་སྡེབ་སྦྱོར་ཆུང་ངུ་ཙམ། །
བྲི་བའི་སྤོབས་མེད་དེཊ་ལྡན་ཞ་གའི་ཡུལ། །
ཡང་ན་
རྩ་རླུང་གཏུམ་མོར་གདེང་ཐོབ་སྤྱོད་ཚུལ་གྱིས། །



243
，
ཐོར་ཚུཊ་རས་རྐྱང་འཆང་བའི་རློམ་ལྡན་རྣམས། །
བསིལ་ལྡན་དུས་སུ་མི་བཟོད་གྲང་ངར་གྱིས། །
སོ་ཐམ་འདར་བའི་ཚུལ་ལ་གད་མོ་བྲོ། །
ཡང་ན་
ཀྱེ་མ་ལང་ཚོའི་འཁྲི་ཤིང་སྨིན་ལེགས་མ། །
ཁྱོད་ཀྱི་མཐོང་གའི་ངོས་སུ་སྔོན་མེད་པའི། །
པ་ཡོ་དྷ་ར་གསར་དུ་འབུར་རྡོལ་བ། །
འཇམ་པའི་སྟོད་གཡོཊ་དག་གིས་བསྐུང་པར་མཛོད། །
བདུན་པ་ངོ་མཚར་འཕེལ་བ་རྨད་བྱུང་གི་ཉམས་ནི། དཔེར་ན་
དབེན་པའི་བྱ་སྐྱིབས་རྣམ་རྒྱལ་ཁང་བཟང་དང་། །
སྒྲུབ་པའི་རྣལ་འབྱོར་མཛེས་པའི་ལག་བཟང་མ།།
ཆོས་ཀྱི་རང་སྒྲ་ལྷ་ཡི་རྔ་ཆེན་པོར། །
གྱུར་པའི་སྐལ་བཟང་འདི་འདྲ་ངོ་མཚར་རྨད། །
ཡང་ན་
མགོན་པོ་ཁྱེད་སྐུ་རིན་ཆེན་རྡུལ་བརྩེཊ་དང་། །



2 44
མཚན་དཔེ་ཉི་ཟླ་ཟུང་གིས་མགུལ་ནས་བསྐོར། །
ཐུགས་རྗེ་བཀྲིན་མཚུངས་མེད་མནྡ་རའི། །
ཚལ་གྱུར་སྔ་ན་མེད་པའི་ངོ་མཚར་མཐོ། །
ཡང་ན་
འཛུམ་ཞལ་འདྲེན་བྱེད་ལམ་ལ་དགའ་སྟོན་དང་། །
རྒྱུད་མང་སྙན་འགྱུར་སྒྲ་འཛིན་དབང་པོའི་བཅུད། །
བརྩེ་བའི་ཐུགས་རྗེ་དེ་ཡང་སྐལ་ལྡན་གྱི། །
སྙིང་གི་དཔལ་དུ་གྱུར་པ་ངོ་མཚར་ཆེ། །
ཡང་ན་
མཚར་སྡུག་ངོམ་པའི་གངས་རིའི་རྭ་བ་ཡིས། །
མཐའ་ནས་ལེཊ་པར་བསྐོར་བའི་བོད་ཀྱི་ལྗོངས། །
དག་པའི་སྣང་ངོར་ཕན་བདེ་འབྱུང་བའི་གནས། །
ཁྱད་པར་ཅན་གྱི་ཞིང་དུ་གྲུབ་པ་མཚར། །
བརྒྱད་པ་འཇིཊ་པ་འཕེལ་བ་འཇིཊ་རུང་གི་ཉམས་ནི། དཔེར་ན་
ཐོག་མེད་དུས་ནས་ལས་རླུང་དྲག་པོ་ཡིས། །



245
ཁྱེར་ཞིང་འཁོར་བའི་གཡང་ས་མཐའ་མེད་པར། །
སྤྱི་་ཚུགས་ཐུར་དུ་ལྷུང་བའི་སྔོན་བྱུང་གཏམ། } །
ཐོས་ན་ལུས་ཅན་སྙིང་རྩ་མ་འདར་སུ། །
ཡང་ན་
--
བདེ་བའི་གོ་སྐབས་བྲལ་བའི་དམྱལ་ཁམས་ནང་།
ལས་ཀྱི་རྣམ་སྨིན་ཆུད་མི་ཟ་བའི་ལུས། །
སོག་ལེས་དུམ་བུར་བྱས་པའི་གཏམ་རྒྱུད་ཙམ། །
གཞན་གྱིས་བརྗོད་ཀྱང་སྙིང་ལ་བཟོད་པར་དཀའ། །
ཡང་ན་
ཁྲོ་གཏུམ་ཤ་དང་ཁྲག་ལ་བརྔམས་པ་ཡི། །
བདུད་སྡེས་རབ་ཏུ་གང་བའི་སྲིན་གླིང་དེར། །
འགྲོ་ན་སྲོག་ལ་བར་ཆད་སྨོས་ཅི་དགོས། །
ཅུང་ཟད་ཡིད་ལ་བསམས་ཀྱང་བ་སྤུ་གཟིངས། །
ཡང་ན་
བརྟན་པའི་འཁོར་ལོས་རལ་གྲི་རྣོན་པོ་ཡི། །



246
.
མཚོན་ཆས་ཀུན་དཀྲིས་ཚོཊ་རྣམས་རླག་བྱེད་པ། །
མཐོང་ཡང་དངོས་སུ་འགྲན་པར་ག་ལ་ཞིག །
བསམས་པ་ཙམ་གྱིས་བདུད་དཔུང་སྙིང་རྩ་འགས། །
བཅུ་དགུ་པ་གཟི་བརྗིད་ཅན་གྱི་རྒྱན་ནི། རང་ཉིད་
གཞན་གྱིས་མི་བརྫི་བར་མཆོག་ཏུ་མཐོ་བའི་ང་རྒྱལ་
བསྐྱེད་པའི་ཚིག་རོ་ཉམས་ལྡན་པར་བརྗོད་པ་སྟེ།
དཔེར་ན་
ཚད་མ་སེངྒེའི་ང་རོ་ཆེར་སྒྲོགས་པས། །
མཁས་རློམ་མཐའ་དག་སྤོབས་པ་འཛུམ་བྱེད་པར། །
འཇིཊ་པར་མི་འཚལ་གང་གི་ཞབས་སྐྱེས་རྡུལ། །
སྤྱི་བོར་ལེན་རྣམས་རིཊ་པས་ཚར་གཅོད་མིན། །
ཡང་ན་
ཐུབ་པས་སྣང་སྲིད་འཁོར་འདས་ཆོས་རྣམས་ཀུན། །
རང་བཞིན་སྟོང་པར་གསུངས་ལ་འཇིཊ་མི་འཚལ། །
བདེན་འཛིན་བློ་ངན་སྤངས་པའི་སྐལ་ལྡན་ལ། །



247
ཟབ་རྒྱས་ཆོས་ཀྱི་བདུད་རྩི་མི་སྟེར་ཅི། །
ཡང་ན་
སྨྲ་བའི་རྒྱལ་པོས་རལ་གྲི་འཕྱར་ཙམ་གྱིས། །
སྲིད་གསུམ་ཉོན་མོངས་རྡུལ་དུ་རླག་བྱེད་པར། །
འཇིགས་སྐྲག་མི་དགོས་ལས་ཅན་སྐྱེ་བོ་ཀུན། །
བྱང་ཆུབ་བར་དུ་ཐུཊ་རྗེས་མི་འཛིན་གང་། །
ཡང་ན་
སྙན་ཚིག་འདོད་པའི་མེ་ཏོག་མདའ་ལྔ་ཡིས། །
ཡན་ལག་མཆོག་ལྡན་རྣམས་ཀྱི་སྙིང་འབིཊ་ཞེས། །
དགའ་སྟོན་ས་གཞི་གཞན་རྣམས་སྔངས་མི་དགོས། །
བདག་མདུན་ཕེབས་དང་དངོས་གྲུབ་སྩོལ་བར་ངེས། །
ཉི་ཤུ་པ་རྣམ་གྲངས་བརྗོད་པའི་རྒྱན་ནི། འདོད་དོན་
དངོས་སུ་མ་བརྗོད་པར་དེ་འགྲུབ་པའི་ཕྱིར་རྣམ་པ་
གཞན་ཞིག་ཐབས་མཁས་ཀྱིས་བརྗོད་པ་སྟེ། དཔེར་ན་
ལང་ཚོའི་དུས་ཀྱིས་རབ་ཏུ་གདུངས་པ་ཡི། །



248
སྨིན་ལེཊ་མ་དང་གྲོགས་ཁྱོད་ལྷན་ཅིག་ཏུ། །
རེ་ཞིག་དགའ་སྤྲོའི་གྲོས་མོལ་གནང་བར་མཛོད། །
བདག་གིས་ཤིང་ཏོག་འགའ་ཞིག་འཚོལ་དུ་འགྲོ། །
ཡང་ན་
རིག་པའི་གནས་ལྔར་སྦྱངས་པའི་ཐོས་ལྡན་རྣམས། །
དམ་པའི་ཆོས་ཀྱི་འབེལ་གཏམ་གླེང་བར་བྱེད། །
ངེས་འབྱུང་ཁྱིམ་མེད་རབ་ཏུ་བྱུང་བ་བདག །
རང་གི་སེམས་ལ་ཅུང་ཟད་ལྟ་བར་བགྱིད། །
ཡང་ན་ .
ཐོས་བསམ་མིག་བུ་ལྡོང་བའི་སྡོམ་བརྩོན་ལ། །
ས་ཐོབ་ཡེ་ཤེས་ལྡན་པ་རྒྱལ་བའི་སྲས། །
མཆོག་ཀྱང་བསླུ་མེད་དམ་ཆོས་ཚིག་དེའི་ཆེད། །
བཤེས་གཉེན་དུ་མ་བསྟེན་པའི་ཚུལ་ཙམ་གླེང་།།
ཡང་ན་
མལ་སྟན་ཉེ་བར་འཛིན་པའི་སྙོམས་ལས་མདུན། །



249
ཆོས་བློན་སམ་བྷོ་ཊ་ཡི་སྐུ་ཚབ་ཏུ། །
སྔོན་མེད་གསར་དུ་བཀོད་པ་རིག་གནས་གཞུང་། །
ཉམས་མེད་དེང་མཇལ་སྐལ་བཟང་ཉིད་ལ་བསྔཊ། །
ཉེར་གཅིག་པ་ཀུན་ཕན་གྱི་རྒྱན་ནི། བྱ་བ་འགའ་ཞིག་
རྩོམ་པ་ལ་རང་གི་བསོད་ནམས་ཀྱི་སྟོབས་ལས་དེ་
སྒྲུབ་བྱེད་ཀྱི་མཐུན་རྐྱེན་འབད་མེད་བློ་བུར་དུ་བྱུང་བ་སྟེ།
དཔེར་ན་
གཟུགས་མཛེས་ང་རྒྱལ་ཆེ་བའི་ཟུར་མིག་མ། །
ཚིག་འཇམ་སྣ་ཚོཊ་ཟས་ཀྱིས་སླུ་བའི་ཚེ། །
མཁའ་ལ་རླུང་གི་ཤིང་རྟ་རབ་འཁྲིཊ་ཤིང་། །
སྐད་ཅིག་ཡིད་ལ་མི་བཟོད་དབྱར་རྔ་སྒྲོཊ། ། །
ཡང་ན་
ཚེ་འདིར་སངས་རྒྱས་གོ་འཕང་བསྒྲུབ་འདོད་ནས། །
ཐ་སྙད་ཀུན་རྫོབ་ལམ་ལ་འབད་པའི་སྐབས། ། ་
སྒེག་ཉམས་རས་རྐྱང་འཛིན་པའི་རྣལ་འབྱོར་གྱིས། །



250
རྡོ་རྗེ་ཐེག་པའི་མན་ངག་མ་ལུས་སྦྱིན། །
ཡང་ན་
ན་ཕྲའི་དུས་ནས་རྣམ་དཀར་དགེ་བ་ལ། །
རབ་ཏུ་མོས་ཤིང་རྒྱལ་སྲིད་ལ་གདུང་ཚེ། །
སྐྱེ་རྒ་ན་འཆིའི་སྡུག་བསྔལ་གཞན་དབང་འོག །
འཇིག་རྟེན་ཕྱི་མའི་ལམ་དུ་འགྲོ་བ་མཐོང་། །
ཡང་ན་
བསྟན་ལ་འཚེ་བའི་ལྷ་སྲིན་གདུག་ཅན་རྣམས། །
ཇི་ལྟར་འདུལ་བའི་ཐབས་ཚུལ་དྲན་པའི་ངང་། །
རྡོ་རྗེ་ཐེག་པའི་ཤིང་རྟ་པད་བྱུང་རྗེ། །
སྨོན་ལམ་དབང་གིས་ཁ་བ་ཅན་དུ་གཤིཊ། །
ཉེར་གཉིས་པ་རྒྱ་ཆེ་བའི་རྒྱན་ནི། བསམ་
པའམ་འབྱོར་པའི་ཁྱད་པར་རྒྱ་ཆེན་པོ་གོང་
ན་མེད་པར་བརྗོད་པ་སྟེ། དབྱེ་བ་གཉིས་
ལས་དང་པོ་བསམ་པ་རྒྱ་ཆེ་བ་ནི།



251
དཔེར་ན་
བོད་ལྗོངས་མུན་པའི་ཁབ་འདིར་སྔོན་མེད་པའི། །
རྒྱལ་བསྟན་སྒོ་འཕར་གསར་དུ་ཕྱེ་བའི་སླད། །
ཐོན་མིས་པཎ་ཆེན་བསྟེན་པའི་ལྷག་བསམ་གྱིས། །
ལུས་སྲོག་ཡལ་བར་དོར་ནས་འཕཊ་ཡུལ་བརྟོལ། །
ཡང་ན་
ཟླ་མེད་རྒྱལ་བའི་བསྟན་པ་སྲུང་བའི་ཕྱིར། །
འགྲོ་མང་ལྔ་ལམ་གཡུལ་ངོར་འཇུག་སྤོབས་པ། །
བསྟན་འཛིན་རྒྱ་མཚོས་འཚེ་མེད་ཞི་བ་ཡི། །
ངང་ཚུལ་གཟིཊ་ནས་ཞི་བདེའི་དེད་དཔོན་མཛད། །
ཡང་ན་
རྣམ་ཀུན་གཞུ་ཡི་ཐབས་ཚུལ་སྣ་ཚོཊ་ཀྱིས། །
ལས་འབྲས་ལོག་པར་ལྟ་བས་སྡང་བྱེད་ཀྱང་། །
ལུས་ཅན་ཀུན་ལ་ཕ་མར་ཞེན་པའི་བློས། །
ངལ་བ་དུ་མས་འཁོར་བའི་འདམ་ལས་འདྲེན། །



252
ཡང་ན་
རྒྱལ་སྲིད་དཔལ་ལ་ཡིད་རྟོན་མ་མཆིས་ཤིང་། །
ལྷག་པའི་བསམ་པས་སྤངས་རྟོཊ་རྩེར་ཕྱིན་ཏེ། །
བདུད་བཞིའི་དཔུང་ཚོཊ་རྨེག་མེད་བཅོམ་ན་ཡང་། །
མུ་སྟེཊ་རྒོལ་བས་བརྙས་ཚེ་བཟོད་འདི་མཚར། །
གཉིས་པ་འབྱོར་པ་རྒྱ་ཆེ་བའི་རྒྱན་ནི། དཔེར་ན་
འཇིག་རྟེན་སོ་སྐྱེའི་སྤྱོད་ཡུལ་ལས་འདས་པའི། །
རྣམ་དག་རྒྱལ་བའི་ཞིང་ཁམས་ལྟ་ན་སྡུག །
ཡེ་ཤེས་ཕུང་པོ་རྒྱལ་བ་སྲས་དང་བཅས། །
ངོ་བོ་གཅིག་ཏུ་འདྲེས་པའི་ངོ་མཚར་བརྗིད། །
ཡང་ན་
གངས་རི་རྭ་བས་བསྐོར་བའི་ཞིང་ཁམས་དེར། །
རིན་ཆེན་ལས་གྲུབ་བསམ་ཡས་གཙུག་ལག་གི །
བཀོད་དང་ནང་གཏེར་སུས་ཀྱང་དཔག་མི་ནུས། །
ངོ་མཚར་ལྷ་ཡི་བསྟི་གནས་ཡིད་དུ་འོང་། །



253
ཡང་ན་
འཆི་མེད་་་ལྟ་ན་སྡུག་པའི་གྲོང་ཁྱེར་དབུས། །
བཀོད་ལེཊ་གཞལ་མེད་ཁང་བཟངས་རབ་ཏུ་བརྗིད། །
པུ་ལོ་མ་དགྲ་ལྷ་མོ་འཁོར་ཚོགས་བཅས། །
རྟག་ཏུ་གང་འདོད་དཔལ་ལ་ཡང་དག་རྩེན། །
ན
ཡང་ན་
རིན་ཆེན་དུ་མས་གཏམས་པའི་ཡིད་བཞིན་ནོར། །
ཟད་མེད་བང་མཛོད་དཔལ་ལ་རྟག་རོལ་ཅིང་། །
གཞན་ལ་འདོད་དགུའི་གྲུ་ཆར་འབེབས་བྱེད་པའི། །
མཆོད་སྦྱིན་བརྒྱ་པར་ས་སྐྱོང་འགྲན་ནུས་སུ། །
ཉེར་གསུམ་པ་བསྙོན་དོར་གྱི་རྒྱན་ནི། དངོས་
པོའི་གནས་ལུགས་ཡིན་པ་དེ་མིན་ཞེས་བསྙོན་
ནས་དོན་གཞན་ཆོས་དང་ཆོས་ཅན་གྱི་ངོ་བོ་
ཅུང་ཟད་སྟོན་པ་སྟེ། འདིར་དབྱེ་བ་གསུམ་
ལས་དང་པོ་ཆོས་ལ་བསྙོན་དོར་བ་ནི།



-
254
དཔེར་ན་
གནམ་བསྐོས་ཤཱཀྱའི་རྒྱལ་རིཊ་ལས་འཕོས་པའི། །
ཟས་གཙང་སྲས་པོས་ཆོས་འཁོར་རྣམ་པ་གསུམ། །
སྐལ་ལྡན་རྣམས་ལ་བསྐོར་རེས་རབ་གྲཊ་པ།།
མ་ཡིན་རྒྱལ་བའི་ཕྲིན་ལས་གྲངས་ལས་འདས། །
ཡང་ན་
དུས་གསུམ་ཅིག་ཅར་གཟིཊ་པའི་དྲང་སྲོང་ཆེ། །
སྟོབས་བཅུ་ཁོ་ན་མ་ཡིན་སྲིད་གསུམ་གྱི། །
འགྲོ་བ་ཀུན་ལས་རྣམ་པར་རྒྱལ་བྱེད་པས། །
སྟོབས་ཀྱི་ཁྱད་པར་གྲངས་མེད་ཡོད་པར་ངེས། །
ཡང་ན་
ཞལ་གྱི་དཀྱིལ་འཁོར་དཀྱུས་རིང་འདྲེན་བྱེད་ཟུང་། ། ་
ཁོ་ནས་རབ་ཏུ་མཛེས་ཞེས་གྲགས་པ་དེ། །
མ་ཡིན་ཚེམས་ཕྲེང་ཁུར་ཚོས་དམར་བ་སོཊ། །
མཛེས་པའི་ཆོས་ཀྱི་བྱེ་བྲག་དུ་མ་སྣང་། །



255
ཡང་ན་
བདག་ཉིད་ཆེན་པོས་རིས་མེད་འགྲོ་བ་ཀུན། །
སྐྱོབ་ཅེས་དམ་པ་རྣམས་ཀྱིས་ཆེར་སྒྲོཊ་ཀྱང་། །
བདེན་མིན་ལུས་ཅན་གང་ལ་མོས་བྱེད་པ། །
དེ་ལ་སྐྱོབ་བྱེད་ལྷ་གཞན་མང་དུ་ཡོད། །
གཉིས་པ་ཡུལ་ལ་བསྙོན་དོར་བ་ནི། དཔེར་ན་
སྟོན་དུས་སྔོ་བསངས་ལྷ་ཡི་ལམ་གྱི་ངོས།།
ཆ་ཤས་རྫོགས་པའི་རྒྱུ་སྐར་མུ་ཁྱུད་འདི། །
ཀུན་ལ་བདུད་རྩི་སྟེར་བའི་རང་བཞིན་དུ། །
བརྗོད་མོད་བདག་གི་ཙིཏྟར་ཟུག་རྔུ་སྐྲུན། །
ཡང་ན་ ་
བཅུ་དྲུག་ལང་ཚོ་འཛིན་པའི་སེངྒེ་རྩེན། །
ལས་ཅན་རྣམས་ལ་ཕན་བདེའི་བདུད་རྩི་རུ།།
མཇལ་འདི་གནས་ལུཊ་སྒྲིབ་པའི་མ་རིག་པ།།
རྣམས་ལ་རྟག་ཏུ་གཤེད་མའི་དགྲ་རུ་སྣང་། །
-
，



256
ཡང་ན་
ལང་ཚོ་གསར་དུ་རྒྱས་པའི་དཔྱིད་དཔལ་འདི། །
རྐང་དྲུག་གཞོན་ནུ་རྣམས་ཀྱི་དགའ་སྟོན་ཅེས། །
ཀུན་གྱིས་གྲཊ་ཀྱང་འདོད་ལྡན་བདག་ལ་ནི། །
མངོན་སུམ་ཡིད་ལ་མི་བཟོད་དུང་བར་བྱེད། །
ཡང་ན་
་
རིག་ལམ་གསར་འབྱེད་ཚད་མའི་བསྟན་བཅོས་འདི། །
ཐོས་ལྡན་རབ་ཏུ་དགའ་བའི་སྤྱོད་ཡུལ་ཞེས། །
སྨྲ་བར་ཟད་མོད་བདག་གི་ལྷའི་སྒྲོན་མེས། ། ་
མཐོང་བ་ཙམ་གྱིས་གྲུབ་པས་དགའ་བ་ཅི། །
གསུམ་པ་རང་བཞིན་ལ་བསྙོན་དོར་བ་ནི། དཔེར་ན་
རྒྱལ་བ་ཀུན་གྱི་མཁྱེན་པའི་ཡེ་ཤེས་མཆོག །
ཀུན་ལ་སྩོལ་བ་ཟླ་མཛེས་མ་ཞེས་བོད། །
དོན་དུ་འདི་ནི་མ་ཡིན་སྲིད་གསུམ་གྱི། །
སྤོབས་པ་མ་ལུས་འཕྲོག་པའི་ཆོམ་རྐུན་ལཊ། །



257
ཡང་ན་
རབ་མཛེས་འདོད་འཇོའི་བུམ་བཟང་སྐྱེད་མེད་མ། །
འཛན་ཕོ་རྣམས་ཀྱི་ཡིད་ལ་བདེ་སྟེར་བའི། །
རང་བཞིན་ཉིད་དུ་བརྗོད་མོད་ངེས་དོན་དུ། །
སེམས་ལ་མི་བཟོད་སྡུག་བསྔལ་སྣ་ཚོཊ་སྦྱིན། །
ཡང་ན་
ལྷོ་ཡི་རླུང་བཞིན་དགའ་བ་གསར་རྒྱས་པ། །
བདུད་རྩི་ཟག་པའི་འོད་དཀར་ཅན་ཞེས་འདོད། །
དོན་གྱི་འདི་ནི་བདག་སྲོག་རབ་འཕྲོག་ཅིང་། །
ཡིད་མྱོས་དུག་གི་རང་བཞིན་ཅན་དུ་མཐོང་། །
ཡང་ན་
སྔོན་གྱི་གནོད་སྦྱིན་ཁྱོད་ནི་འདོད་པའི་ནོར། །
གང་འདོད་ཡིད་ཀྱི་རེ་བ་སྐོང་བྱེད་པའི། །
བདག་པོར་ཀུན་གྱིས་གླེང་མོད་དོན་དུ་ནི། །
སྲིད་པའི་དཔལ་འབྱོར་མ་ལུས་འཕྲོག་པར་བྱེད། །



258
ཉེར་བཞི་པ་སྦྱར་བའི་རྒྱན་ནི། སྦྱར་བ་ནི་རྗོད་བྱེད་
ཚིག་གམ་སྒྲའི་གཟུགས་གཅིག་དང་ལྡན་པས་བརྗོད་
བྱའི་དོན་ཐ་དད་པ་དུ་མའི་དོན་སྟོན་པ་ཅན་ཏེ།
འདིར་དབྱེ་བ་དག་ལས་དང་པོ་ཚིག་ཐ་དད་མིན་
པའམ་གཅོད་མཚམས་ཐ་དད་ཡིན་པའི་སྦྱར་བ་ནི།
དཔེར་ན་
རབ་དཀར་དྲི་མེད་དྭངས་པའི་སྙིང་སྡུག་ཅན། །
མཐོང་མོད་ཀུན་ལ་དགའ་བདེའི་དཔལ་སྟེར་ཞིང་། །
གང་འདོད་རེ་བ་སྐོང་བའི་བདུད་རྩིའི་ཆར། །
འབེབས་བྱེད་མཚོ་བྱུང་ཡིད་ཀྱི་དཔལ་དུ་འཇེབས། །
ཡང་ན
ཀུན་དགའ་པདྨའི་ཟེའུ་འབྲུ་ལས་བལྟམས་ཤིང་། །
མི་བསྲུན་དགྲ་བགེཊ་ཐམས་ཅད་དམ་ལ་བཏཊ། །
ཕན་བདེའི་མཛད་ཕྲིན་རླབས་ཆེན་སྤེལ་མཛད་པའི། །
སྐྱེས་མཆོག་དེ་ལ་བདག་ཅག་སྙིང་ནས་འདུད། །



259
ཡང་ན་
དྲི་མ་ཀུན་བྲལ་ཕན་བདེ་འབྱུང་བའི་གནས། །
རྟག་ཏུ་གཡོ་བ་མེད་ཅིང་དཔོག་པར་དཀའ། །
འགངས་ཆེན་ནོར་གྱི་བང་མཛོད་སྤྱད་བྱའི་ཡུལ། །
ཟླ་མེད་དཔལ་ལ་ཀུན་གྱིས་བསྔཊ་པར་འོས། །
ཡང་ན་
སྲིད་གསུམ་ལུས་ཅན་ཀུན་གྱི་དགའ་བའི་གནས། །
ལང་ཚོའི་མཛེས་པ་ངོམ་པའི་གཟི་བརྗིད་ཀྱིས། །
དབང་མེད་ཡིད་ཀྱི་ཤེས་པ་རབ་འཕྲོག་པའི། །
དཔལ་གྱི་བདག་ཉིད་ཀུན་གྱི་ཡིད་ཁར་འོང་། །
གཉིས་པ་ཐ་དད་ཚིག་འདྲའི་སྦྱར་བ་ནི། དཔེར་ན་
མཐའ་མེད་སྔོ་བསངས་ལྷ་ལམ་ཡངས་པ་ལས། །
ཆུ་འཛིན་དང་གྲོཊ་ལྡིར་བའི་དབྱར་གྱི་རྔ། །
སྙན་འཇེབས་རྒྱུད་མང་དབྱངས་སུ་བྱས་པ་ལས། །
དགའ་བས་ཡིད་མྱོས་སྐལ་ལྡན་གར་གྱིས་བྲེལ།།



260
ཡང་ན་
་
ལས་ཀྱི་རླུང་འཚུབ་དྲག་པོས་རྗེས་འདེད་ནས། །
དབང་མེད་མཁའ་ལ་ཤར་བ་སྲོད་ཀའི་ཟླ། །
མདུན་བློན་ངན་པས་བསྐུལ་བའི་ས་སྐྱོང་གིས། །
རྟག་ཏུ་བཟོད་མེད་འབངས་ལ་ཅིས་མི་འཚེ། །
ཡང་ན་
ཕས་རྒོལ་གཡུལ་ལས་རྣམ་པར་རྒྱལ་བའི་མཐུ། །
ཕུན་ཚོཊ་མངའ་བ་འཆི་མེད་དབང་པོ་མཆོག །
བདུད་བཞི་བཅོམ་ཞིང་སྤངས་རྟོཊ་རྩེར་སོན་པ། །
སྟོབས་བཅུའི་བདག་ཉིད་ཆེན་པོར་འགྲན་དུ་ཅི། །
ཡང་ན་
ལུས་ཅན་སྤྱི་མཐུན་བསོད་ནམས་ལས་བྱུང་བའི། །
གཙུག་རྒྱན་རོལ་པའི་གནས་ལ་རབ་འཕྲོ་བ། །
སྲིད་པའི་མིག་མཆོག་མཐའ་འཁོབ་མུན་པའི་སྨག །
ཅིག་ཅར་འཇོམས་པའི་བདག་ཉིད་ངོ་མཚར་ཆེ། །



261
གསུམ་པ་བྱ་བ་ཐ་དད་མིན་པའི་སྦྱར་བ་ནི། དཔེར་ན་
ཡི་འོང་ཟུར་མིག་གཡོ་བའི་རང་བཞིན་ཅན། །
ཕྱི་ནང་ཐུན་མོང་བསྟེན་བྱར་གྱུར་པའི་ཡུལ། །
ངག་དབང་ལྷ་མོའི་ཚངས་དབྱངས་དྲུག་ཅུ་དང་། །
སྟོབས་མེད་མས་ཀྱང་གཞན་ཡིད་འཕྲོག་པར་བྱེད། །
ཡང་ན་
འཁོར་གྱི་ཁྲོད་ན་གཟི་བརྗིད་མངོན་མཐོ་ཞིང་། །
འཇིཊ་མེད་སྤོབས་པའི་ང་རོ་ཆེར་སྒྲོཊ་པ། །
ཕས་རྒོལ་རབ་ཏུ་གནོན་པའི་རྟོག་གེ་དང་། །
གཉའ་རལ་ཅན་གྱིས་ཕ་རོལ་ཀླད་པ་འགེམས། །
ཡང་ན་
སྐད་ཅིག་མི་བརྟན་གྱ་གྱུའི་རྣམ་འགྱུར་ཅན། །
རྟག་ཏུ་ཀུན་གྱི་ཡིད་ལ་འདོད་པའི་གཞི། །
ཆར་དུས་ཆུ་ཀླུང་རབ་ཏུ་རྒྱས་པའི་སྐད། །
བུ་མོས་མཛའ་བོ་བོས་པའི་གདུང་ཤུཊ་གཡོ། །
--
-



262
ཡང་ན་
རབ་མཛེས་ཆུ་གཏེར་ལས་འཁྲུངས་འཛུམ་འོད་འཕྲོ། །
ལང་ཚོའི་ཆ་ཤས་རྫོགས་པའི་བདུད་རྩི་ཅན། །
རྒྱལ་བ་ཀུན་གྱི་ཡུམ་གཅིག་དབྱངས་ཅན་དང་། །
མཚན་མོའི་ནོར་བུས་འགྲོ་བའི་མུན་པ་སེལ། །
བཞི་པ་བྱ་བ་འགལ་མིན་གྱི་སྦྱར་བ་ནི། དཔེར་ན་
འཁྲུལ་མེད་ཡི་གེའི་སྡེབ་སྦྱོར་རྣམ་དག་ཅིང་། །
སྙན་འཇེབས་གཞན་གྱི་ཡིད་དབང་འཕྲོག་པའི་ཉམས། །
དཎྜིའི་ལེགས་བཤད་ཟབ་མོ་ཐོས་བྱས་ནས། །
ཁོ་བོས་བློ་གསར་དགའ་བའི་གླུ་དབྱངས་རྩོམ། །
ཡང་ན་
ཡིད་འོང་ཆགས་པ་གསར་དུ་རབ་འཕེལ་ཞིང་། །
བསིལ་ཞིང་འཇམ་པའི་རེག་བྱ་དང་ལྡན་པ། །
མ་ལ་ཡ་ཡི་རླུང་གཞོན་ལེགས་རྔུ བ་སྟེ། །
བདག་གིས་དགའ་སྟོན་ས་གཞིའི་མགུལ་ནས་འཁྱུད། །



263
ཡང་ན་
མཛེས་སྡུག་ལུས་ཀྱི་རྣམ་འགྱུར་སྟོང་ལྡན་ཞིང་། །
སྒྲ་འཛིན་ལམ་དུ་དགའ་བའི་དཔལ་སྟེར་བ། །
སྣ་ཚོགས་ཤིང་རྟའི་མགྲིན་གླུ་ཐོས་གྱུར་ཏེ། །
ཟླ་མཛེས་མ་ཡི་སྒྲ་དབྱངས་ཡིད་ལ་འཁོར། །
ཡང་ན་
སྣ་ཚོགས་རིན་ཆེན་ནོར་གྱི་འབྱུང་གནས་ཅན། །
གང་འདོད་ཀུན་ལ་སྦྱིན་ཀྱང་ཟད་མཐའ་མེད། །
ཡོངས་འདུ་རོལ་པའི་གནས་ལ་མཐོང་གྱུར་ནས།།
ས་བཅུའི་དབང་ཕྱུག་ཞབས་ལ་གུས་པས་བཏུད། །
ལྔ་པ་འགལ་བའི་ལས་ཅན་གྱི་སྦྱར་བ་ནི། དཔེར་ན་
བྲི་གང་བྲལ་བའི་ཡོན་ཏན་རྫོཊ་པའི་མཐུས། །
ཕན་བདེའི་འོད་ཟེར་ཀུན་ལ་ཁྱབ་མཛད་པ། །
སྣ་ཚོགས་ཤིང་རྟ་རི་རབ་བསྐོར་བས་བྲེལ། །
དོན་ཀུན་གྲུབ་པ་གཡོ་མེད་མཉམ་པར་བཞག །



264
ཡང་ན་
རྣམ་དཀར་མཛེས་པའི་དཀྱིལ་འཁོར་ལྟ་ན་སྡུག །
ལུས་ཅན་ཀུན་ལ་བདུད་རྩིའི་དཔལ་སྟེར་བ། །
སྣར་མའི་བདག་པོ་ཀུན་གསལ་ལམ་དུ་བརྡལ། །
ངག་དབང་ལྷ་མོ་གདོད་མའི་དབྱིངས་སུ་གཤེཊ། །
ཡང་ན་
དྲི་ཞིམ་ཡི་འོང་ལང་ཚོ་གསར་པའི་གཟུགས། །
མཐོང་བས་ལུས་ཀྱི་བ་སྤུ་གཡོ་བ་ཅན། །
དཔྱིད་དཔལ་གཞོན་ནུ་འཛིན་མའི་ངོས་སུ་འགྲེངས། །
དགའ་སྟོན་ས་གཞི་སྐྱེས་པའི་ཁྲོད་དུ་ཉལ། །
ཡང་ན་
མཐོན་པོར་གནས་ཤིང་ཀུན་གྱིས་བཀུར་བའི་ཡུལ། །
ལེཊ་བྱས་ཡོན་ཏན་ལྡན་པའི་གཉིས་སྐྱེས་དབང་། །
ངདེ་འབྱུང་གཙུག་རྒྱན་མཁའ་ལ་རབ་ཏུ་རྒྱས། །
བ།ཙང་སྦྲ་ཅན་གྱི་བྲམ་ཟེ་རིམ་བཞིན་ཉམས། །



265
དྲུག་པ་ངེས་པ་ཅན་གྱི་སྦྱར་བ་ནི། དཔེར་ན་
ལང་ཚོའི་འཁྲི་ཤིང་དང་འབྲེལ་བཅུད་འཛིན་གྱིས། །
བརྒྱན་ཅིང་དྲི་ངད་ལྡང་བའི་རང་བཞིན་ཅན། །
དགའ་བའི་པདྨ་ཅན་གྱི་ཆོས་དེ་ཉིད། །
བཞིན་བཟང་མ་ཡི་ལུས་ལ་ངེས་པར་གནས། ། །
ཡང་ན་
ཡིད་དབང་འཕྲོག་པའི་རྒྱན་གོས་བཟང་པོ་ཡིས། །
ལེཊ་བཅོས་འཛུམ་པའི་རྣམ་འགྱུར་སྟོན་བཞིན་དུ། །
དུས་ལས་ཡོལ་མེད་སྒྲ་སྙན་འཁྲོལ་བ་དེ། །
རྒྱལ་ཡུམ་ཤེས་རབ་ལྷ་མོ་ཁོ་ནར་ངེས། །
ཡང་ན་
སྐད་ཅིག་གཡོ་འགུལ་མི་མངའ་ཀློང་ཡངས་ཤིང་། །
དཀོན་མཆོག་རིན་ཆེན་མ་ལུས་འབྱུང་བའི་ཁུངས། །
དྲི་མེད་དྭངས་པ་བདུད་རྩི་ཅན་གྱི་ཆོས། །
བདག་ཉིད་ཆེན་པོའི་ཐུགས་ལ་རབ་ཏུ་གནས། །



266
ཡང་ན་
བྲི་གང་བྲལ་བའི་དཀྱིལ་འཁོར་ཡོངས་རྫོཊ་ཤིང་། །
ཀུན་ལ་ཕན་བདེ་སྟེར་བའི་གཞི་རུ་ངོམ། །
མུན་པ་དྲུང་ནས་འབྱིན་པའི་མཐུ་མངའ་བ། །
རྡོ་རྗེ་དབྱིངས་ཀྱི་དབང་ཕྱུག་མ་ཡིན་སུ། །
བདུན་པ་ངེས་པ་འགོག་པའི་སྦྱར་བ་ནི། དཔེར་ན་
གང་འདོད་ཡིད་ཀྱི་རེ་བ་སྐོང་ནུས་པ། །
ལྷ་ཡི་ཧ་རི་ཙནྡན་འབའ་ཞིག་མཐོང་། །
འོན་ཀྱང་ཤཱཀྱའི་རིཊ་ལས་རབ་འཕོས་པ། །
ཟས་གཙང་སྲས་པོ་ཡོད་ཅེས་ཚད་དུ་གྲཊ། །
ཡང་ན་།
དྲན་པའི་ཀ་ཆེན་ངལ་བའི་མཐུ་མངའ་བ། །
སྨིན་ལེཊ་འདོད་པའི་ཁྲོན་པ་ལས་གཞན་མེད། །
འོན་ཏེ་ཡལ་ག་ལྔ་དང་གཞོན་ནུ་ཡི།།
བརླ་ཡི་འཁྲི་ཤིང་འཇམ་པས་ངལ་བར་མཐོང་། །



267
ཡང་ན་
ལུས་ཀྱི་བ་སྤུའི་འཁྲི་ཤིང་ཅིག་ཅར་དུ། །
གཡོ་བྱེད་དགའ་མའི་རེག་བྱ་ཁོ་ན་ཉིད། །
འོན་ཀྱང་ངན་སོང་གསུམ་གྱི་སྡུག་བསྔལ་ཀུན། །
ཡིད་ལ་གསར་དུ་དྲན་པ་རྣམས་ལའང་མཐོང་། །
ཡང་ན་
མཉམ་མེད་ཟས་གཙང་སྲས་པོའི་བསྟན་པ་ལ། །
གནོད་བྱེད་དགྲ་བོ་ལྷས་བྱིན་ཁོ་ན་ཙམ། །
འོན་ཀྱང་སྙིཊ་དུས་སྐྱེ་བོ་ལོག་རྟོག་དང་། །
འདོད་པའི་མེ་ཏོག་མདའ་ཡིས་འཚེ་བར་སྣང་། །
བརྒྱད་པ་འགལ་མིན་གྱི་སྦྱར་བ་ནི། དཔེར་ན་
གཙུག་ཕུད་ཅན་འདི་ཡིད་དགའ་འཕེལ་བའི་གཞི། །
འགྲོ་བའི་བླ་མ་ཕན་བདེ་འབྱུང་བའི་གཏེར། །
གཙུག་རྒྱན་བདུད་རྩིའི་རང་བཞིན་ཡིད་དུ་འོང་། །
འགྱུར་མེད་འཁོར་གྱི་ཁྲོད་དུ་རབ་ཏུ་མཛེས། །



268
ཡང་ན་
འཕྲོག་བྱེད་ཕ་རོལ་འཇོམས་ལ་དབང་མཐོ་ཞིང་། །
འགྲོ་བའི་ཏོག་ཁྱོད་སྲིད་འདིར་སྙན་གྲཊ་མཐོ། །
སྣ་ཚོཊ་གཟུཊ་ཅན་མཐུ་དཔལ་རྨད་དུ་བྱུང་། །
མི་ཡི་སེངྒེ་ཀུན་ལས་ལྷག་པར་བརྗིད། །
ཡང་ན་ .
དབྱངས་ལྡན་ལུས་ཀྱི་རྣམ་འགྱུར་རབ་མཛེས་ཤིང༌། །
མཚོ་བྱུང་རྒྱས་པའི་དཀྱིལ་འཁོར་རྣམ་པར་བཀྲ། །
མུན་པའི་དགྲ་བོ་ཡོལ་མེད་ངེས་འཕྲོ་ཞིང་། །
འདོད་འཇོ་མཆོག་དེ་སྐྱེ་དགུའི་དཔལ་དུ་ཤར། །
ཡང་ན་
འགྲོ་བའི་སྒྲོན་མེ་སྲིད་གསུམ་དཔལ་དུ་ངོམ།།
གཡོ་མེད་ཟབ་རྒྱས་རིན་ཆེན་དུ་མའི་མཛོད། །
ཁ་ལོ་སྒྱུར་པ་ལྷག་བསམ་ཕན་བདེའི་དཔྱིད། །
མངོན་པར་མཐོ་བ་གཟི་བརྗིད་ལྟ་ན་སྡུག །



269
དག་པ་འགལ་བ་ཅན་གྱི་སྦྱར་བ་ནི། དཔེར་ན་
མཚོ་བྱུང་ཡིན་ཀྱང་ར་རིའི་གཟུཊ་དང་བྲལ། །
དབྱངས་ལྡན་ཡིན་ཀྱང་གཞན་ཡིད་སླུ་བ་མེད། །
རྣམ་འགྱུར་ལྡན་ཡང་གཞན་ལ་ཚུལ་འཆོས་སྤངས། །
ལྷ་མོ་ཡིན་ཀྱང་རིགས་དྲུག་སེམས་ཅན་མིན། །
ཡང་ན་
རལ་གྲི་ལྡན་ཡང་གཞན་སྲོག་གཅོད་མི་ཤེས། །
གླེཊ་བམ་འཛིན་ཀྱང་གཟུཊ་ཀྱི་ཕུང་པོ་མིན། །
ཆ་ཤས་རྫོཊ་ཀྱང་བེམ་པོའི་སྐྱོན་མི་མངའ། །
མུན་སེལ་ཡིན་ཀྱང་ཆུར་སྒྲོག་ཟུམ་མི་བྱེད། །
ཡང་ན་
སྐྱེས་དགུའི་བདག་པོ་ཡིན་ཡང་གདོང་བཞི་བྲལ། །
བདེ་བྱེད་ཡིན་ཀྱང་འཕེལ་ཀ་ཅན་མི་མངའ། །
རྗེ་བོ་ཡིན་ཡང་བཅུ་གཉིས་མིག་མི་ལྡན། །
གཟི་བརྗིད་ལྡན་ཀྱང་ཀུ་མུད་ཟུམ་མི་ནུས། །



270
ཡང་ན་
མགོན་པོ་ཡིན་ཀྱང་འཁོར་བའི་སྐྱོན་མ་མཆིས། །
མཉམ་པར་བཞག་ཀྱང་རྒྱུད་ལ་ཉོན་མོངས་མེད། །
ཕས་རྒོལ་རབ་ཏུ་གནོན་ཀྱང་ཁེངས་པ་བྲལ། །
འདོད་འཇོ་ཡིན་ཀྱང་གཏོང་ཕོད་སེམས་དང་ལྡན། །
ཉེར་ལྔ་པ་ཁྱད་པར་བརྗོད་པའི་རྒྱན་ནི། འབྲས་བུའི་
ཡུལ་ཅན་གྱི་རྒྱུ་འབའ་ཞིག་ཁྱད་འཕགས་ཕུལ་བྱུང་
བསྟན་པའི་ཕྱིར་ཡོན་ཏན་རིགས་བྱ་བ་རྫས་སོགས་
དངོས་གང་ཞིག་ལ་ཆེད་ཀྱིས་མ་ཚང་བ་ཉིད་དུ་སྟོན་
པའི་ངག་སྟེ། འདིར་དབྱེ་བ་ལྔ་ལས་དང་པོ་ཡོན་ཏན་
མ་ཚང་བའི་ཁྱད་པར་བརྗོད་པ་ནི། དཔེར་ན་
. དགེ་སྦྱོང་ཆེན་པོའི་ཐུགས་ཀྱི་ཡེ་ཤེས་ནི། །
རྩུབ་པ་མ་ཡིན་མཁྲེཊ་མིན་རྣོ་བའང་མིན། །
དེ་ལྟ་ན་ཡང་བདུད་བཞིའི་དམག་གི་དཔུང་། །
མིང་གི་ལྷག་མ་་ ་ཙམ་དུ་བཅོམ་འདི་མཚར།།



271
T
，
ཡང་ན་
ཀླུ་སྒྲུབ་ཡབ་སྲས་ཟུང་གི་མཁྱེན་རབ་མཆོག །
རབ་ཏུ་ཚ་བའི་འཁྱོག་འགྲོ་མི་ལྡན་ཅིང་། །
འོད་ཟེར་ཕྱོཊ་བཅུར་འཕྲོ་བ་མ་ཡིན་ཀྱང་། །
མུ་སྟེཊ་རྒོལ་བའི་རྣམ་དཔྱོད་མྱུ་ག་སྲེག །
ཡང་ན་
ཐུབ་པས་ཆོས་འཁོར་བསྐོར་བའི་ལེཊ་བཤད་འདི། །
མངར་སྐྱུར་སིན་དྷུ་སྐྱེས་སོཊ་མིན་མོད་ཀྱི། །
འགྲོ་ཀུན་དེ་ཡི་རྗེས་སུ་རབ་འཚངས་ཤིང་། །
སྒོ་གསུམ་ཚིམ་པའི་ཚུལ་འདི་ཨེ་མ་མཚར། །
ཡང་ན་
རྒྱལ་བའི་གནང་བཀག་ཚུལ་ཁྲིམས་བསླབ་པ་མཆོག །
ཁ་ཟས་མིན་ལ་སྨན་ཡང་མ་ཡིན་མོད། །
དེ་ལྟ་ན་ཡང་ལུས་སྟོབས་ཆེར་རྒྱས་ཤིང་། །
བསོད་ནམས་གཟི་བརྗིད་འབར་བ་ངོ་མཚར་རྨད། །



272
གཉིས་པ་རིགས་མ་ཚང་བའི་ཁྱད་པར་བརྗོད་པནི། དཔེར་ན་
སྐྱེད་བྱེད་སྨྲ་བའི་ཁྱུ་མཆོག་མ་ཡིན་ཅིང་། །
ངག་དབང་ལྷ་མོའི་མངལ་ལས་མ་སྐྱེས་ཀྱང་། །
དཎིའི་རྣམ་དཔྱོད་མེ་ཏོག་རབ་བཞད་ནས། །
ཀུན་དགའ་སྦྲང་རྩིའི་གླུ་དབྱངས་མགྲིན་པར་འཁྲིཊ། །
ཡང་ན་
ཚད་མའི་སྐྱེས་བུ་གཉའ་རལ་ཅན་གྱི་རིགས། །
མ་ཡིན་པ་ལོ་མ་དགྲའི་རིགས་སུ་ཡང་། །
འཁྲུངས་པ་མིན་མོད་འོན་ཀྱང་གཟི་བརྗིད་ཀྱིས། །
ཕས་རྒོལ་རྣམ་པར་གནོན་ལ་རབ་ཏུ་དད། །
ཡང་ན་
སྐྱབས་རྗེ་མཁན་པོ་འཕཊ་ཡུལ་ཕྱོཊ་གླང་དང་། །
ཆོས་གྲཊ་རིགས་ལས་བྱུང་བ་མ་ཡིན་ཀྱང་། །
དགག་སྒྲུབ་ཚད་མའི་ལམ་སྲོལ་ཆེས་མཁས་པས། །
མཁས་རློམ་ཟིལ་གྱིས་མི་གནོན་རང་དབང་ཅི། །



273
ཡང་ན་
ས་ཡི་ཚངས་པ་ལྷ་ཡི་ལྗོན་ཤིང་དང་། །
མཆོད་སྦྱིན་བརྒྱ་པའི་རིཊ་ལས་མ་བརྒྱུད་ཀྱང་། །
རྟག་ཏུ་གཞན་ཕན་བྱ་བར་ཐུཊ་སྤྲོ་སྟེ། །
རིས་མེད་ཀུན་ལ་འདོད་པའི་ཕུན་ཚོགས་སྟེར།།
གསུམ་པ་བྱ་བ་མ་ཚང་བའི་ཁྱད་པར་བརྗོད་པ་ནི།
དཔེར་ན་།
མཛེས་པའི་སྤྱན་ཟུར་འཁྱོག་པོས་མ་སྐུལ་ལ། །
རིན་ཆེན་ནོར་བུའི་རྒྱན་གྱིས་མ་ངོམ་ཞིང་། །
གསུང་དབྱངས་དྲུག་ཅུའི་དབྱར་རྔ་མ་སྒྲོཊ་པར། །
བདག་ཡིད་དབང་མེད་འཕྲོག་པའི་ལྷ་མོར་འདུད། །
ཡང་ན་
བྲི་ཀློག་རིག་པའི་གནས་ལ་མ་སློབ་ཅིང་། །
ཡི་དམ་བསྒྲུབས་པའི་ངལ་བ་མ་བྱས་ཀྱང་། །
སྣང་སྲིད་འཁོར་འདས་འདུས་པའི་ཆོས་མཐའ་དག །



274
ལྷག་མེད་ཅིག་ཅར་གཟིཊ་པའི་བློ་གྲོས་རྒྱས། །
ཡང་ན་
ཤེས་རིག་རྣམ་པར་བཀྲ་བའི་སྐྱེ་བོ་རྣམས། །
འགུཊ་པའི་རྣམ་འགྱུར་མཛེས་སྡུག་སྣ་ཚོཊ་དང་། །
གྱ་གྱུའི་དབྱངས་ཀྱིས་སྙན་པར་མ་བོས་ཀྱང་། །
པདྨའི་བཅུད་ལ་འཁོར་འགྲོ་བཞིན་དུ་འདུས། །
ཡང་ན་
ངན་སྔགས་མཐུ་ཡིས་གཞན་ལ་འཚེ་བ་དང་། །
ཕས་རྒོལ་གནོན་པའི་ཐབས་ཚུལ་དུ་མ་ཡིས། །
གཡུལ་གཤོམ་མེད་ཀྱང་སློབ་དཔོན་དཔའ་བོ་ལ། །
དེང་དུས་མཁས་པ་ཡོད་དགུ་སྙིང་རྩ་འདར། །
བཞི་པ་རྫས་མ་ཚང་བའི་ཁྱད་པར་བརྗོད་པ་ནི།
དཔེར་ན་
བཀོད་ལེཊ་ལྟ་ན་སྡུག་པའི་ཁང་བཟང་དང་། །
མི་ཟད་འདོད་དགུའི་དཔལ་གྱི་ནོར་དབེན་ཡང་། །



275
སྤྲང་འཁྱམ་རས་རྐྱང་འཛིན་པའི་ཚུལ་ཁོ་ནས། །
སྲིད་འདིར་སྙན་གྲཊ་མཐོ་བ་ཐོས་པ་དགའ། །
ཡང་ན་
རབ་དཀར་གདོང་བཞིའི་དཀྱིལ་འཁོར་དང་བྲལ་ཞིང་། །
འདྲེན་བྱེད་དབང་པོ་སྟོང་དང་མི་ལྡན་ཀྱང་། །
དྲན་པ་ཉེ་བར་བཞག་པའི་ཚུལ་ཙམ་གྱིས། །
ཆོས་ཀུན་མཉམ་པར་གཟིཊ་པའི་ཚུལ་འདི་ཅི། །
ཡང་ན་
གཡུལ་ངོར་འཇུག་པའི་དཔུང་ཚོཊ་དམག་མེད་ཅིང་། །
གོ་མཚོན་འཕྲུལ་འཁོར་སྣ་ཚོཊ་མ་མཆིས་ཀྱང་། །
ཇི་མི་སྙམ་དུ་བཟོད་པའི་ངང་ཚུལ་གྱིས། །
བདུད་བཞི་བཅོམ་མཁས་ཟས་གཙང་སྲས་པོར་འདུད། །
ཡང་ན་
མཛེས་པའི་མུ་ཏིག་དོ་ཤལ་ཕྲེང་བ་དང་། །
དར་ཟབ་གོས་དང་དཔལ་གྱི་དུམ་བུ་སོཊ། །



276
དྲི་བཟང་འཆང་བ་མེད་ཀྱང་སྐྱེ་བོ་རྣམས། །་་
ལྟ་བས་ཆོག་མི་ཤེས་པ་ཅི་ཞིག་ལགས། །
ལྔ་པ་རྒྱུ་མ་ཚང་བའི་ཁྱད་པ་བརྗོད་པ་ནི། དཔེར་ན་
ལང་ཚོའི་དཔལ་དང་ལུས་ཀྱི་སྟོབས་ཉམས་ཤིང་། །
གནས་མལ་ལོངས་སྤྱོད་ཤིནྟུ་ཕོངས་ན་ཡང་། །
མཁས་གྲུབ་ལྷུན་པོའི་རྩེར་སོན་མི་ལ་རྗེས། །
ཕྱོཊ་བཅུའི་རྒྱལ་བ་རྣམས་ཀྱི་ཡིད་དབང་འཕྲོག །
ཡང་ན་
ལོ་དྲུག་དཀའ་ཐུབ་ངལ་བས་ཀེང་རུས་སུ། །
གྱུར་ཞིང་འདེཊ་འཇོག་ལྟ་ཅི་ཟས་ཀྱང་དབེན། །
འོན་ཀྱང་སླུ་མེད་ཤཱཀྱའི་ཁྱུ་མཆོག་གིས། །
བདུད་བཞིའི་དཔུང་ཚོཊ་མ་ལུས་ཟིལ་གྱིས་གནོན། །
ཡང་ན་
སྒྱུ་རྩལ་སྟོབས་ཤུགས་ལ་སོཊ་ཆེས་ཕྲ་ཞིང་། །
བཅོས་མའི་རྒྱུད་ལྡན་འཆང་ཞིང་རྟེན་དམན་ཡང་། །
，



277
，
མ་བཅོས་ངང་གིས་བྱུང་བའི་ཞལ་དཀྱིལ་འདིས། །
སྲིད་གསུམ་དཔལ་གྱི་ཕུང་པོ་འཕྲོག་པར་བྱེད། །
ཡང་ན་
ཆ་ཤས་རིམ་པར་འཛད་པའི་རང་བཞིན་ཅན། །
ནག་ནོག་རི་བོང་གཟུགས་ཀྱིས་འགྲིབས་གྱུར་པ། །
དེ་ལྟ་ན་ཡང་བདུད་རྩི་འཛག་པ་ཅན། །
ཟླ་བས་འགྲོ་ཀུན་ཡིད་དགའ་འཕེལ་བར་བྱེད། །
ཉེར་དྲུག་པ་མཚུངས་སྦྱོར་གྱི་རྒྱན་ནི། དངོས་པོ་
གང་ཞིག་གི་དོན་བརྗོད་པར་འདོད་པའི་དབང་གིས་
དེ་དང་ཆ་འདྲ་བའི་ཡོན་ཏན་ཏེ་ཆོས་བཟང་ངན་
བརྗོད་དོན་ཁྱད་པར་ཆེ་ཡང་མཚུངས་པ་ལྟར་བྱས་
ཏེ་བསྟོད་པའམ་སྨད་པའི་དོན་དུ་བསྒྲགས་པ་སྟེ།
དབྱེ་བ་གཉིས་ལས་དང་པོ་བསྟོད་པའི་མཚུངས་སྦྱོར་ནི།
དཔེར་ན་།
འཕགས་ཡུལ་ཨ་ཤོ་ཀ་དང་བསིལ་ལྡན་གྱི། །



278
སྲོང་བཙན་རྗེ་དང་འཆི་མེད་རྒྱལ་པོ་དང་། །
དེང་དུས་གནམ་བསྐོས་མི་ཡི་དབང་ཕྱུག་ཀྱང་། །
ཟླ་མེད་སྙན་པའི་གྲཊ་པ་ཕྱོཊ་ཀུན་བརྡལ། །
ཡང་ན་
རྟོག་སྡོད་འོད་དཀར་ཅན་དང་དཔྱིད་ཀའི་དཔལ། །
རྣམ་གྲོལ་ཟླ་མཛེས་མ་དང་དྲི་ཟའི་གླུ། །
ཀུན་གྱི་ཡིད་ལ་དགའ་བའི་བདུད་རྩི་ཞེས། །
སྐྱེ་རྒུས་མགྲིན་ལམ་གཅིག་ནས་དབྱངས་སུ་སྒྲོཊ། །
་ ཡང་ན་
དགུ་པའི་ཞིང་དུ་ས་བཅུའི་དབང་ཕྱུག་དང་། །
དྷ་ན་ཀོ་ཤའི་པདྨ་བྱུང་གནས་མཆོག །
ད་ལྟ་དེ་ཡི་བསྟན་འཛིན་སྐྱེས་བུ་རྣམས། །
མཛད་པའི་ཕྲིན་ལས་རྣམ་བཞི་མངོན་པར་མཐོ། །
ཡང་ན་
སྔ་འགྱུར་ཀློང་ཆེན་ས་སྐྱ་པཎྜི་ཏ། །
，



279
བཀའ་བརྒྱུད་མཁས་གྲུབ་རྩེ་མོ་མར་མི་དྭགས། །
ཞྭ་སེར་བསྟན་པའི་མངའ་བདག་ཙོང་ཁ་པ། །
འཆད་རྩོད་རྩོམ་པའི་ཕྲིན་ལས་རྣམ་ཐར་མཛེས། །
གཉིས་པ་སྨད་པའི་མཚུངས་སྦྱོར་ནི། དཔེར་ན་
རོལ་པའི་གནས་ལ་འཆར་བའི་འོད་དཀར་ཅན། །
སྐྱེ་དགུའི་ཚེ་སྲོག་ལང་ཚོ་མཛེས་པའི་དཔལ། །
དཔྱིད་ཀའི་མེ་ཏོག་ཆར་ལྡན་དུས་ཀྱི་ཆུ། །
སྐད་ཅིག་རྣལ་དུ་མི་གནས་འཕེལ་འགྲིབ་མང་། །
ཡང་ན་
བསླབ་གསུམ་ཚུལ་ཁྲིམས་བྲལ་བའི་སྡོམ་བརྩོན་དང་།
ཉམས་རྟོཊ་ཡོན་ཏན་ཕོངས་པའི་གྲུབ་བརྫུ ས་ཅན། །
ལོག་པར་འཁྲིད་པའི་མཁས་རློམ་བཤེས་གཉེན་བཅས། །
གནས་སྐབས་གོང་དུ་བཀུར་ཀྱང་མཐའ་མར་ཕུང་། །
ཡང་ན་
འཕྱོན་མའི་ཡིད་དང་གྱ་གྱུ་ནམ་མཁའི་གློག །



230
ལྷ་རྒྱལ་མཚོན་ཆ་རླུང་གསེབ་མར་མེ་རྣམས། །
རེ་ཞིག་མཛེས་ཆོས་གཅིག་ཏུ་སྣང་ན་ཡང་། །
སྐད་ཅིག་མི་གནས་གཡོ་ཕྱིར་ཡིད་རྟོན་ཅི།།
ཡང་ན་
ལས་འབྲས་ལོག་པར་ལྟ་བའི་སློབ་མ་དང་། །
བློ་གཏད་མེད་པའི་གསར་འགྲོཊ་མཛའ་ན་མོ། །
མཛེས་པའི་རི་མོ་བཀྲ་བ་དབང་པོའི་གཞུ། །
མཚུངས་ཀྱང་དོན་ལ་སྙིང་པོ་ཅི་ཞིག་མཆིས། །
ཉེར་བདུན་པ་འགལ་བའི་རྒྱན་ནི། བརྗོད་དོན་
གང་ལ་བྱ་བ་ལ་སོགས་པ་འགལ་བ་དུ་མ་
འགྲོགས་ཀྱང་སྐྱོན་མེད་པར་ཁྱད་པར་བརྗོད་
པ་སྟེ། དབྱེ་བ་དྲུག་ལས་དང་པོ་གཞི་ཐ་དད་
པའི་བྱ་བ་འགལ་བ་ནི། དཔེར་ན་
ཤཱཀྱའི་ཁྱུ་མཆོག་མྱ་ངན་འདས་པའི་འོག །
ཉན་ཐོས་དགྲ་བཅོམ་སྡུག་བསྔལ་གྱིས་གཟིར་ནས། །



231
གདུང་ཤུཊ་དྲག་པོས་བོས་ལ་བདུད་སྡེ་རྣམས། །
ལངས་ཏེ་རབ་ཏུ་དགའ་བའི་གླུ་དབྱངས་ལེན། །
ཡང་ན་
འཇམ་དབྱངས་ལྷ་རུ་ཞེན་པའི་སྐྱེས་བུ་རྣམས། །
ཟབ་གསལ་མྱུར་བའི་བློ་གྲོས་ཅི་ཡང་འཕེལ། །
དབང་ཕྱུག་བྱེད་པོར་འཛིན་པའི་མུ་སྟེཊ་དག །
གནས་ལུཊ་བལྟ་བའི་རྣམ་དཔྱོད་རིམ་བཞིན་ཉམས། །
ཡང་ན་
བསིལ་ལྡན་དུས་སུ་ཆུ་ལོག་འཇིཊ་པ་ཡི། །
དོཊ་བྲལ་གསེར་མིག་ཅན་རྣམས་སྤྲོ་ཉམས་རྒྱས། །
གཙུག་ཕུད་ཅན་རྣམས་ཆུ་འཛིན་དབྱར་རྔ་སོཊ། །
བྲལ་བས་མྱ་ངན་མ་གཏོཊ་འདོད་ཉམས་ཅི། །
ཡང་ན་
རང་རྒྱུད་བདུད་ཀྱིས་བརླམས་པའི་སྐྱེ་བོ་རྣམས། །
མཚམས་མེད་ལྔ་ཡི་ལས་ལ་རབ་ཏུ་སྤྲོ། །



282
མན་ངག་གནད་དུ་དྲིལ་བའི་བཤེས་གཉེན་ཀུན། །
མི་དགེའི་ཆོས་ལ་ཞེན་པའི་སྣང་བ་འགོག །
གཉིས་པ་གཞི་གཅིག་ཡོན་ཏན་འགལ་བ་ནི།
དཔེར་ན་
ཡོན་ཏན་རྒྱ་མཚོའི་ཞལ་སྒོ་ལས་གསུངས་པའི། །
ཟབ་རྒྱས་ཆོས་འཁོར་རྣམ་པ་གསུམ་གྱི་སྒྲས། །
སྐལ་ལྡན་འཁོར་བཟང་རྣམ་དཀར་དགེ་བའི་ཚོཊ། །
གསར་དུ་བསྐྲུན་ཅིང་བདུད་དཔུང་སྙིང་རྩ་གས། །
ཡང་ན་
དྲི་ཞིམ་ལྷོ་ཡི་རླུང་གཞོན་གསར་པ་ཡིས། །
ཆར་དུས་དྲོད་ཀྱིས་གདུངས་པའི་སྐྱེ་བོ་རྣམས། །
ལུས་ལ་རེག་པས་བསིལ་ཞིང་ཁྱོ་བྲལ་དག །
ཡིད་ལ་མི་བཟོད་ཚ་བ་སྐྱེད་པར་བྱེད། །
ཡང་ན་
དབང་སྔོན་ལྷ་ཡི་ལམ་ལ་གློ་བུར་དུ།།



283
ལྡིར་བའི་དབྱར་རྔས་ལུས་ཅན་སྐྲག་གྱུར་ཚེ། །
རྟག་ཏུ་འདོད་ལ་བརྐམས་པའི་མགྲིན་སྔོན་རྣམས། །
དགའ་བས་ཟློས་གར་བསྒྱུར་ཅིང་ཅ་ཅོ་སྒྲོཊ། །
ཡང་ན་
འཁྲིག་དུས་མཁའ་ལ་ཤར་བའི་ཀུན་ཕན་གྱི། །
འོད་ཀྱིས་ལང་ཚོ་གཞོན་ནུ་ཕོ་མོ་རྣམས། །
ཆཊ་པའི་ཁ་སྦུབས་གྲོལ་ཞིང་འདབ་སྟོང་ནི། །
སྐད་ཅིག་དབང་མེད་རབ་ཏུ་ཟུམ་པར་བྱེད། །
གསུམ་པ་རྫས་འགལ་བ་ནི། དཔེར་ན་
ལང་ཚོ་ཤིན་ཏུ་ཕྲ་ཞིང་གསུང་དབྱངས་མཐོ། །
རྣམ་དཔྱོད་རབ་རྣོ་བརྩེ་བའི་ཐུཊ་རྒྱུད་འཇམ། །
ཉོན་ཟད་རྣམ་དཀར་འཕེལ་བའི་ལེཊ་བཤད་ཀྱིས། །
སྐལ་ལྡན་ཡིད་ལ་དགའ་བ་ཅིས་མི་བྱེད། །
ཡང་ན་
འཛུམ་ཞལ་རབ་ཏུ་དཀར་ཞིང་མགོར་ཉལ་ནག །



234
མཆུ་སྒྲོས་དམར་ཀྱང་འདོད་པའི་ཁྲོན་པ་སྔོ། །
འཁྱོག་མེད་གཟུཊ་ཉིད་དྲང་ཡང་གཡོ་སེམས་ཅན། །
ལུས་ཕྲས་བསླུ་མ་ཐུབ་པའི་སྐྱེས་པ་སུ། །
ཡང་ན་
མཁྱེན་པའི་ཡེ་ཤེས་ཕྱུག་ཀྱང་རྒྱཊ་པ་དབེན། །
རྒྱལ་ཀུན་ཡབ་ཏུ་གྱུར་ཀྱང་གཞོན་ནུའི་ཚུལ། །
སྐུ་ལ་མཚན་དཔེས་མཛེས་ཀྱང་ངོམ་པའི་སེམས། །
བྲལ་བའི་ཤེས་རབ་འཁོར་ལོར་མི་འདུད་ཅི། །
ཡང་ན་
ཉོན་མོངས་རབ་ཏུ་ཟད་ཀྱང་ཤེས་རབ་རྒྱས། །
སྲིད་ལམ་དོར་ཞིང་དམ་པའི་ཆོས་ལམ་བླངས། །
ཡེ་ནས་རང་དོན་ཆུང་ཞིང་བསྟན་འགྲོ་ཡི། །
དོན་ཆེན་སྒྲུབ་པའི་བླ་མས་སུ་མི་སྐྱབས། །
བཞི་པ་རྫས་དང་ལས་འགལ་བ་ནི། དཔེར་ན་
འདབ་བརྒྱའི་ཞིན་ལ་འཁོར་འགྲོའི་འདྲེན་བྱེད་ཟུང་། །



285
བྱི་རུའི་མཁུར་ཚོས་དབང་གཞུའི་སྨིན་མ་བཀྲ། །
ས་འཛིན་གཟུགས་ལ་ཙནྡན་དྲི་འཐུལ་བ། །
མཛེས་མས་བརྟུལ་ཕོད་རྣམས་ཀྱི་ཡིད་གདུང་བྱེད། །
ཡང་ན་
ནམ་མཁའི་ཐུགས་ལ་དྲི་མེད་ཟླ་བའི་བློ། །
སྤྲིན་གྱི་གཙུག་ཕུད་ཉི་མའི་གཟི་བརྗིད་ཅན། །
རྒན་པོའི་ཐིག་གི་བླ་གོས་མཛེས་ཀླུབས་པ།།
འཇིག་རྟེན་མགོན་པོས་བདུད་ཀྱི་སྣང་བ་འགོག །
ཡང་ན་
གངས་རིའི་སྐུ་དང་གཉིས་སྐྱེས་དབང་པོའི་ཞལ། །
པུཎྜ་རི་ཀའི་ཚེམས་ཕྲེང་ཆུ་སྐྱེས་མིག །
སྐར་ཚོཊ་རྣམ་པར་བཀྲ་བའི་མཚན་དཔེ་ཅན། །
ཚངས་པའི་སྲས་མོས་ཉོན་མོངས་ཅི་ཕྱིར་བསྲེཊ། །
ཡང་ན་
ལྷུན་པོའི་གཟུཊ་སྐུ་རླབས་ཕྲེང་ཅན་གྱི་ཐུགས། །



236
སྤྲིན་གྱི་མྱུ་གུའི་ལེཊ་བཤད་དབྱར་རྔའི་གསུང་། །
ཐུན་མཚམས་ན་བཟའ་འཆང་བའི་དགེ་སྦྱོང་གིས། །
བདུད་བཞིའི་སྙིང་ལ་ཟུག་རྔུ་སྟེར་མིན་ནམ། །
ལྔ་པ་གཞི་གཅིག་གི་བྱ་བ་འགལ་བ་ནི། དཔེར་ན་
རྒྱལ་བའི་ལུང་གིས་ཟིན་པའི་སྐྱེས་བུ་མཆོག །
འཕཊ་ཡུལ་མཁས་པའི་རྩེ་མོ་ཀླུ་སྒྲུབ་ཀྱི། །
མཁྱེན་རབ་སྣང་བྱེད་འོད་ཀྱིས་མ་རེག་ཀྱང་། །
མཁས་རློམ་མཐའ་དག་ཟིལ་གྱིས་གནོན་པར་བྱས། །
ཡང་ན་
དབྱངས་ཅན་ཁྱོད་ཀྱི་ཡལ་ག་ལྔ་པའི་རྩེར།
འཆང་བའི་རྒྱུད་མང་དབྱངས་སུ་སྒྲོཊ་པའི་སྒྲ། །
ཀུན་དཀྲིས་རྣ་བའི་ལམ་དུ་མ་བགྲོད་ཀྱང་། །
སྐད་ཅིག་མི་བཟོད་ཟུག་རྔུ ས་མནར་བར་གྱུར། །
ཡང་ན་
རྒྱལ་བ་ཀུན་གྱི་མཁྱེན་པའི་རྩེར་སོན་པ། །
-



287
ཟུར་ཕུད་ལྔ་པའི་རལ་གྲི་ནམ་མཁའི་ཐོག །
ཕས་རྒོལ་རྣམས་ཀྱི་མགོ་ལ་མ་འབེབས་ཀྱང་། །
ཉོན་མོངས་དགྲ་བགེཊ་ཐམས་ཅད་ཐལ་བར་བརླཊ། །
ཡང་ན་
ལེཊ་པའི་ཡོནྟན་ཐམས་ཅད་འབྱུང་བའི་གནས། །
འཇིག་རྟེན་འདྲེན་པའི་སྤངས་རྟོཊ་ཕུན་ཚོཊ་ཀྱི། །
མཚོན་ཆས་ལོག་འདྲེན་ཚོཊ་ལ་མ་བསྣུན་ཀྱང་། །
བདུད་བཞིའི་དཔུང་ཚོཊ་མིང་གི་ལྷག་མར་བྱས། །
དྲུག་པ་སྦྱར་བའི་འགལ་བ་ནི། དཔེར་ན་
དགའ་ལྡན་ལྷ་ཡི་ལམ་ནས་རབ་བསྐྱོད་ཅིང་། །
སྐྱེ་འགྲོ་ཀུན་ལ་ཕན་བདེ་སྟེར་བའི་གཞི། །
སུས་ཀྱང་དྲི་མེད་གཟི་བརྗིད་ལྡན་པ་ཡང་། །
འཛམ་གླིང་འདི་ནས་གཤེཊ་པའི་ཚུལ་ལ་གཟིཊ། །
ཡང་ན་
ངོཊ་ཅན་ལས་འཁྲུངས་དཀྱིལ་འཁོར་རབ་བཀྲ་བ། །



་་_288
，
བདུད་རྩིའི་དགའ་སྟོན་སྩོལ་བའི་ཕྲིན་ལས་ཅན། །
གླིང་ཕྲན་གཞན་ལའང་བརྟེན་པའི་སྔོན་བྱུང་གཏམ། །
འཇིག་རྟེན་འདི་ན་གྲཊ་པའི་ངོ་མཚར་མཐོ། །
ཡང་ན་
སྙན་གྲཊ་ཤིན་ཏུ་མཐོ་བ་སྣ་ཚོགས་གཟུགས། །
ཕས་རྒོལ་རྣམ་པར་གནོན་ལ་མཐུ་ཆེ་ཡང་། །
ཡ་མུ་ནཱ་ཡི་སྤུན་ཟླའི་གཞན་དབང་ཅན། །
དེ་ལ་ཡིད་རྟོན་བྱེད་པའི་ལུས་ཅན་སུ། །
ཡང་ན་
རབ་ཏུ་དཀར་བའི་དཀྱིལ་འཁོར་དྲི་མ་མེད། །
རིས་མེད་འགྲོ་བ་ཀུན་ལ་བདུད་རྩི་སྟེར། །
རྣམ་པར་བཀྲ་བའི་འོད་སྟོང་འཕྲོ་བ་ཡིས། །
མི་མཐུན་སྨག་གི་སྤོབས་པ་ཟུམ་པར་བྱེད། །
ཉེར་བརྒྱད་པ་སྐབས་མིན་བསྟོད་པའི་རྒྱན་ནི།
བསྟོད་ཡུལ་དེར་བསྟོད་པའི་སྐབས་བབ་མིན་



289
ཡང་རང་གི་གནས་སྐབས་ཀྱི་འདོད་པ་དང་བསྟུན་
ནས་བསྔགས་པ་སྟེ། དཔེར་ན་
འཆར་ནུབ་ངོ་བསྲུང་ཁྲལ་མིན་རང་དབང་ཅན། །
གཞན་ཕན་བྱ་བ་འབད་མེད་ལྷུན་གྱིས་གྲུབ། །
རེས་མོས་རྒྱུ་སྐར་ལམ་ལ་ཤར་བ་ཡི། །
ཉི་ཟླ་ཟུང་གི་ངང་ཚུལ་ཡིད་དུ་འོང་། །
ཡང་ན་
མཆོག་དམན་ཀུན་ལ་དྲིན་གཟོ་མི་དགོས་ཤིང་། །
འོ་མའི་ཆུ་གཏེར་ཟབ་མོ་ཉམས་དགའ་བར། །
རྟག་ཏུ་གནས་པ་གཉིས་སྐྱེས་ངང་པའི་ཚོཊ། །
རྩེ་དགར་རོལ་པའི་ཚུལ་འདི་སྙིང་ལ་སྡུག །
ཡང་ན་
གནས་མལ་ལོངས་སྤྱོད་གཞན་ལ་མི་རེ་བར།།
སྩོལ་མེད་དཔྱིད་དཔལ་གཞོན་ནུའི་བཅུད་ཀྱིས་འཚོ། །
བར་སྣང་ཁམས་སུ་དགའ་བའི་གླུ་དབྱངས་ཀྱིས། །



290
བྲེལ་བའི་སྦྲང་རྩིའི་བརྟུལ་ཞགས་རིས་མི་དགའ། །
ཡང་ན་
ཆུང་ངུའི་དུས་ནས་མཁར་འགྲོ་གོམས་པ་ཡིས། །
ངལ་མེད་ལྟོ་གོས་ལ་སོགས་མི་དགོས་པར། །
ཡུད་ཀྱིས་འདོད་པའི་གནས་སུ་བགྲོད་བྱེད་པའི། །
ཨེ་མ་འདབ་མའི་ཤིང་རྟ་སྐལ་བ་བཟང་། །
ཉེར་དགུ་པ་ཟོལ་བསྟོད་ཀྱི་རྒྱན་ནི། ཡུལ་གང་ལ་
བརྗོད་ཚིག་གི་རྣམ་པ་སྨད་པ་བཞིན་བྱས་ཏེ་དོན་ལ་
བསྟོད་པར་བྱས་ནས་བརྗོད་ཚུལ་སྐྱོན་ལྟར་སྣང་ཡང་
ངོ་བོ་ལ་ཡོན་ཏན་ཐོབ་པ་ཞིག་སྟེ། འདི་ལ་དབྱེ་བ་
གསུམ་ལས་དང་པོ་མཐུ་ཕུན་ཚོགས་ཀྱི་ཟོལ་བསྟོད་ནི།
དཔེར་ན་
ལྷ་མོས་རྒྱུད་མང་དབྱངས་སུ་བྱས་པ་ཡིས། །
འགྲོ་བ་ཀུན་གྱི་ཡིད་དབང་འཕྲོག་བྱེད་ན། །
འཕཊ་ཡུལ་མཁས་པའི་དབང་པོ་དཎི་ཡིས། །



291
སྙན་ཚིག་གླུ་དབྱངས་སྤེལ་ལ་མཚར་དུ་ཅི། །
ཡང་ན་
ས་བཅུའི་དབང་ཕྱུག་དག་པའི་ཞིང་མཆོག་ཏུ། །
གཤེཊ་ཀྱང་རིས་མེད་ཀུན་ལ་ཐུཊ་རྗེས་གཟིཊ། །
ས་ཡི་ཚངས་པ་ཁྱོད་ཀྱིས་འབངས་རྣམས་ལ། །
རྟག་ཏུ་བྱམས་བརྩེས་སྐྱོང་ལ་རྒྱཊ་མི་འཚལ། །
ཡང་ནི་
ལེཊ་བཤད་ཀུན་གྱི་འབྱུང་གནས་ཐུབ་དབང་གིས། །
བདུད་བཞིའི་དཔུང་ཚོཊ་ལྷག་མེད་བཅོམ་མཛད་ན། །
བདེན་གཉིས་ཅིག་ཅར་གཟིཊ་པའི་འཕཊ་པ་ལྷས། །
མུ་སྟེཊ་རྟ་དབྱངས་བཏུལ་ལ་ཡ་མཚན་ཅི། །
ཡང་ན་
མཚོ་སྐྱེས་རྒྱལ་པོས་དམ་ཉམས་སྡེ་བརྒྱད་རྣམས། །
འདེཊ་འཇོག་གཡོ་འགུལ་ཙམ་མེད་འགོག་ནུས་ན། །
སྦས་པའི་རྣལ་འབྱོར་ཆེན་པོའི་རིག་སྔགས་ཀྱིས། །



292་་
ནད་མུག་འཁྲུག་རྩོད་འགོག་ལ་སྙེམས་མ་མཛད། །
གཉིས་པ་དཔའ་བ་ཕུན་ཚོགས་ཀྱི་ཟོལ་བསྟོད་ནི།
དཔེར་ན་
ལུང་རིགས་ཤིནྟུ་ཕྱུག་པའི་འཕགས་པ་ལྷས། །
མུ་སྟེཊ་རྒོལ་བ་རྟ་དབྱངས་ཚར་བཅད་ནས། །
མི་འདོད་བཞིན་དུ་ནང་པའི་གྲུབ་མཐའ་ལ། །
ཚིག་བཙན་དབང་གིས་བཅུག་པ་ཇི་ལྟར་རིཊ།།
ཡང་ན་ .
དུས་གསུམ་མཁྱེན་པ་ཤཱཀྱའི་ཁྱུ་མཆོག་གིས། །
འདོད་པའི་མདའ་དང་བདུད་བཞི་འཁོར་དང་བཅས། །
མིང་གི་ལྷག་མ་ཙམ་དུ་བཅོམ་མཛད་པ། །
སྙིང་བརྩེའི་ཐུཊ་ཀྱིས་དེ་ལྟར་འོས་སམ་ཅི། །
ཡང་ན་
མཁར་ཉལ་འདོད་པ་འཇོ་བའི་ས་བརྟོལ་གྱི། །
ཕུན་ཚོཊ་དཔལ་རྣམས་དབང་མེད་ཅིག་ཅར་དུ། །



293
འཕྲོག་ཅིང་བདག་གིར་བཟུང་བའི་དབྱངས་ཅན་མ། །
ཁྱོད་ཀྱིས་མཛད་ཚུལ་འདི་ལྟར་རིགས་སམ་ཀྱེ། །
ཡང་ན་
མང་ཐོས་གྲུབ་མཐའ་སྨྲ་བ་བརྒྱ་ཕྲག་གི །
རྣམ་དཔྱོད་གཅིག་ཏུ་སྤུངས་པའི་ཀེ་ལ་ཤ། །
འཕཊ་ཡུལ་མཁས་གྲུབ་རྩེ་མོ་ཀླུ་སྒྲུབ་ཀྱི། །
ཤེས་པ་གཅིག་གིས་བཤིཊ་དེས་ཁྱོད་ལ་ཅི། །
གསུམ་པ་སྦྱར་བའི་ཟོལ་བསྟོད་ནི། དཔེར་ན་
ཐོས་ལྡན་ཁྱོད་ཀྱིས་འཛུམ་ཞལ་དངོས་མཐོང་བའི། །
མཚོ་བྱུང་ཀུན་གྱི་ཐུན་མོང་ཉིད་གྱུར་ནས། །
ཅི་སླད་ཁྱོད་ཀྱི་ཡིན་ཅེས་སྨྲ་བ་ནི། །
བདག་གིར་འཛིན་པའི་ཁེངས་པ་བྱེད་རིཊ་སམ། །
ཡང་ན་
ས་ཡི་ཚངས་པ་ཁྱོད་ཀྱི་བཙུན་མོ་ཡི། །
མཛེས་ཆོས་པདྨའི་བཅུད་ལ་སྤྱོད་པ་ཡིས། །



294
མཐོང་ཐོས་དྲན་རེག་སྐྱེ་བོ་ཡིད་འཕྲོག་སྙམ། །
རྒྱགས་པའི་རྩེ་མོར་འཛེཊ་པ་འོས་མ་ཡིན། །
་ ཡང་ན་
ཀུན་གྱི་སྤྱི་ཐུན་རོལ་གནས་བཅུད་འཛིན་འདི། །
ས་སྐྱོང་ཁྱོད་ཀྱིས་བདག་ཏུ་དབང་བྱས་པ། །
ངོམ་པར་མི་རིགས་རྡུལ་ཕྲན་གཅིག་གི་སྟེང་། །
ཞིང་ཁམས་གྲངས་མེད་འཛིན་པའི་རྒྱལ་སྲས་ཡོད། །
ཡང་ན་
དགག་སྒྲུབ་གཡུལ་ངོར་གཞུག་ཆེད་ཉིན་མཚན་དུ། །
སྣ་ཚོཊ་གཟུཊ་ལ་བསྟེན་པའི་དཀའ་སྤྱད་བྲེལ། །
ངལ་བ་དུ་མས་བསྒྲུབས་པའི་རྟ་དབྱངས་ཀྱི། །
རྣམ་དཔྱོད་དེ་ལ་ངོ་མཚར་འཛིན་ནམ་ཅི། །
སུམ་ཅུ་པ་ངེས་བསྟན་གྱི་རྒྱན་ནི། གལ་ཏེ་བསྟན་
བྱ་ལས་གཞན་པའི་དོན་གྱི་འཇུག་པ་འཇིག་རྟེན་
ལ་གྲཊ་པ་གཅིག་འདོད་བྱའི་ཕན་གནོད་ཀྱི་འཇུག་



295
པ་གང་རུང་གི་མཚོན་དོན་དུ་བསྟན་པ་སྟེ། དབྱེ་བ་
གཉིས་ལས་དང་པོ་མཆོག་གི་ངོས་བསྟན་ནི། དཔེར་ན་
ཀུན་ལ་བློ་ཡི་དཔལ་སྟེར་ཟླ་མཛེས་མའི། །
ཡལ་ག་ལྔ་པས་ལེགས་པར་འཛིན་པ་ཡི། །
རྒྱུད་མངས་རྣ་བའི་ལམ་དུ་སྙན་སྒྲོཊ་དེས། །
མཁས་པས་གཞན་ལ་འཆད་རྩོད་རྩོམ་པའི་བརྡ། །
ཡང་ན་
སྟོན་དུས་ལྷ་ཡི་ལམ་གྱི་ཕྱོཊ་མཐའ་ཀུན། །
ཆུ་འཛིན་དྲི་མ་བྲལ་ཞིང་རྣམ་དག་པས། །
ས་ལམ་ཡོན་ཏན་མ་ལུས་ཡོངས་རྫོཊ་པའི། །
རྒྱུད་ལ་ཉོན་མོངས་ཟད་པའི་སྐབས་སྟོན་ལཊ། །
ཡང་ན་
རྒྱུ་སྐར་ལམ་དུ་སྤྲིན་དབྱངས་སྒྲོགས་པ་ཡིས། །
མགྲིན་སྔོན་དགའ་བས་ཅ་ཅོ་འཕེལ་བ་ལས། །
ཟས་གཙང་སྲས་པོས་ཆོས་འཁོར་རྣམ་པ་གསུམ། །



296
བསྐོར་བས་ཐེག་གསུམ་གདུལ་བྱ་བྲེལ་བར་སྣང་། །
ཡང་ན་
མཁར་ཉལ་རྣམས་ཀྱིས་རྔ་ཡབ་ཅན་གྱི་དཔལ། །
ཉིན་མཚན་གཡེལ་མེད་སྤྱོད་ལ་ཟད་མེད་འདིས། །
བློ་ལྡན་རྣམས་ཀྱིས་མཁས་པའི་ལེཊ་བཤད་བཅུད། །
ཇི་ཙམ་བླངས་ཀྱང་འབྲི་མེད་ངེས་པར་མཚོན། །
གཉིས་པ་མཆོག་མིན་གྱི་ངེས་བསྟན་ནི། དཔེར་ན་
ཆར་དུས་རོལ་པའི་གནས་ལ་རབ་ཤར་བ། །
གོན་པོའི་ཐིག་གི་རི་མོ་རྣམ་པར་བཀྲ། །
སྐད་ཅིག་བརྟན་མེད་ཡལ་བའི་རྣམ་པ་ཡིས། །
སྙིཊ་དུས་སྐྱེ་བོའི་དམ་བཅའ་ངེས་པར་མཚོན། །
ཡང་ན་
ཡིད་འོང་དྲི་ཞིམ་འདབ་བརྒྱ་གཞོན་ནུ་ཡིས། །
རྟག་ཏུ་འཁོར་འགྲོའི་ཚོཊ་དང་རབ་འབྲེལ་བས། །
སྟོབས་དམན་མ་རྣམས་ལྔ་སྐྱེས་ཡོད་དོ་ཅོག །
1.
，



27
ཀུན་གྱི་དགའ་མགུར་སྤྱོད་ཡུལ་ཡིན་པར་ཤེས། །
ཡང་ན་
འཇིག་རྟེན་མིག་གིས་ཤར་རི་ལས་བལྟས་པས། །
སྟེང་འཐུང་དཀར་པོའི་ཡན་ལག་ཟུམ་པར་གྱུར། །
མེ་ཏོག་མདའ་ལྔས་རིག་པའི་སྐྱེ་བོ་ནི། །
རྒྱལ་བའི་བསྟན་བཟང་བསྣུབ་པའི་དགྲ་རུ་ངེས། །
ཡང་ན་
འོད་ཀྱི་ཤིང་རྟའི་ཟེགས་མ་ཆུང་ངུ་ཡིས། །
རི་རྒྱལ་ལྟ་བུའི་རྩྭ་ཕུང་བསྲེཊ་བྱས་པས། །
ལེཊ་བྱས་བསོད་ནམས་གྲངས་མེད་བསཊ་ན་ཡང་། །
ཞེ་སྡང་ཁྲོ་སེམས་ཕྲན་བུས་གཞོམ་པར་མཚོན། །
སོ་གཅིག་པ་ལྷན་ཅིག་བརྗོད་པའི་རྒྱན་ནི། བརྗོད་དོན་
དེའི་ཡོན་ཏན་དང་ལས་སོཊ་ལྷན་ཅིག་སྟེ་མཉམ་དུ་
ཡོད་པའམ་འབྱུང་བར་བརྗོད་པ་སྟེ། དབྱེ་བ་གསུམ་
ལས་དང་པོ་ཡོན་ཏན་ལྷན་ཅིག་བརྗོད་པ་ནི།



298
དཔེར་ན་
དཀར་ཕྱོཊ་མིག་གསུམ་པ་ཡི་གཙུག་ནོར་དང་། །
ལྷན་ཅིག་ཟུར་ཕུད་ལྔ་པའི་བློ་གྲོས་རྒྱས། །
མ་ལ་ཡ་ཡི་རླུང་གཞོན་གསར་པ་དང་། །
མཉམ་དུ་གང་གི་ཚུལ་ཁྲིམས་རབ་ཏུ་བསིལ། །
ཡང་ན་
རླབས་ཕྲེང་ཅན་འདི་ཀུན་མཁྱེན་ཁྱོད་ཐུཊ་དང་། །
ཚད་གཞལ་མི་མངའ་ལྷན་ཅིག་ཟབ་པ་སྟེ། །
དྲི་མེད་སྣ་ཚོགས་ཤིང་རྟ་དང་ལྷན་ཅིག །
གནས་ལུཊ་རྟོཊ་པའི་ཡེ་ཤེས་མངོན་པར་གསལ། །
ཡང་ན་
ཆ་ཤས་ཡོངས་སུ་རྫོགས་པའི་སྟོན་ཟླ་དང་། །
ལྷན་ཅིག་ཤེས་རབ་ལྷ་མོའི་བཞིན་རས་དཀར། །
དྲི་ཟས་རྒྱུད་མངས་དབྱངས་སུ་སྒྲོཊ་པའི་སྒྲ། །
ཡན་ལག་དྲུག་ཅུའི་གསུང་དང་ལྷན་ཅིག་སྙན། །



299
ཡང་ན་
འཁོར་བཟང་ལྔ་སྡེའི་མོས་དང་ཐུབ་དབང་གི།
མཁྱེན་བརྩེ་ནུས་པའི་ཐུཊ་རྗེ་ལྷན་ཅིག་ཆེ། །
གདུང་ཤུཊ་གསོལ་བ་འདེབས་པའི་ང་རོ་དང་། །
ལྷན་ཅིག་ཆོས་འཁོར་བསྐོར་བའི་གསུང་སྐད་འཇེབས། །
གཉིས་པ་བྱ་བ་ཐ་དད་པའི་ལྷན་ཅིག་བརྗོད་པ་ནི། དཔེར་ན་
རྒྱུ་སྐར་ལམ་ནས་དབྱར་རྔ་སྒྲོགས་པ་དང་། །
ལྷན་དུ་གཙུག་ཕུད་ཅན་རྣམས་གླུ་དབྱངས་ལེན། །
དེ་དག་དགའ་བས་རོལ་དང་སྟབས་ཅིག་ཏུ། །
ནམ་མཁའི་གླང་པོ་དེ་ཡང་ཀུན་ཏུ་རྒྱུ། །
ཡང་ན་
ཀྱེ་མ་བཞིན་བཟང་མ་ཡི་བཅུད་འཛིན་དང་། །
ལྷན་ཅིག་བདག་གི་ཆགས་པ་རབ་ཏུ་རྒྱས། །
དབང་གཞུའི་རི་མོ་འདྲ་བའི་སྨིན་མ་དང་། །
མཉམ་དུ་བདག་གི་འདོད་པའི་འཁྲི་ཤིང་གཡོ། །



3OO
ཡང་ན་
བཤེས་གཉེན་དམ་པས་ལེཊ་བཤད་འདོམས་པ་དང་། །
སློབ་མའི་རྣམ་དཔྱོད་གསར་པ་ལྷན་ཅིག་རྒྱས། །
དགེ་སྡིག་བླང་དོར་གནས་ལ་རྨོངས་པ་ཡང་། །
ལོག་པར་རྟོག་པའི་བློ་ངན་མཉམ་དུ་ཡལ། །
ཡང་ན་
ཉི་མས་འདབ་བརྒྱ་བཞད་དང་ཆབས་ཅིག་ཏུ། །
ལྷ་མོས་སྐལ་ལྡན་ཡིད་ཀྱི་སྒོ་འཕར་འབྱེད། །
རྟ་ལྗང་ཅན་གྱིས་ས་མོས་ཟུམ་པ་དང་། །
ལྷན་དུ་ཚངས་སྲས་ལྷ་མོས་ཉོན་མོངས་འཇོམས། །
གསུམ་པ་བྱ་བ་གཅིག་པའི་ལྷན་ཅིག་བརྗོད་པ་ནི། དཔེར་ན་
ཟས་གཙང་སྲས་པོའི་སྤངས་རྟོཊ་ཡོན་ཏན་དང་། །
རོལ་པའི་གནས་ལ་འཆར་བའི་གཉིས་སྐྱེས་དབང་། །
འགྲོ་བ་ལྷ་མིའི་རྣམ་དཀར་དགེ་བའི་ཆ། །
ཡར་ཚེས་བཅོ་ལྔའི་ཉིན་མོར་ལྷན་ཅིག་རྫོཊ། །



301.
1
ཡང་ན་
སྔོན་མེད་རིག་ལམ་སྤེལ་བའི་མཛད་བཟང་དང་། །
ཐོས་བསམ་སྒོམ་པར་བརྩོན་པའི་སྐལ་ལྡན་བློ། །
མཁས་པས་འཆད་རྩོད་རྩོམ་པའི་ལེཊ་བྱས་ཏེ། །
གསུམ་པོ་སྔོན་དུས་ལྷན་ཅིག་འཕེལ་བར་གྱུར། །
ཡང་ན་
སྣ་ཚོགས་དབྱིག་གི་རིན་ཆེན་གླིང་བུ་དང་། །
དཔྱིད་ཀྱི་ཕོ་ཉ་རབ་ཏུ་མྱོས་པའི་གླུ། །
ལྷ་མོའི་ཕྱག་སོར་འཆང་བའི་རྒྱུད་མངས་ཏེ། །
གསུམ་པོས་བདག་གི་རྣ་བར་དགའ་སྟོན་སྦྱིན། །
ཡང་ན་
རྐང་འཐུང་གཞོན་ནུའི་དཔལ་དང་འཁོར་འགྲོའི་དབྱངས། །
མཐའ་ཡས་གངྒེ་འཛིན་དང་ཀ་དམ་པ། ། །
ཟློས་གར་མཁན་གྱི་འདོད་པའི་བྱ་བ་རྣམས། །
ཆར་ལྡན་དུས་སུ་ལྷན་ཅིག་རྒྱས་པར་འགྱུར། །



302
སོ་གཉིས་པ་ཡོངས་བརྗེས་ཀྱི་རྒྱན་ནི། བརྗོད་དོན་
གྱི་ཡོན་ཏན་དང་བྱ་བ་སོགས་ཀྱི་དོན་རྣམས་ཕན་
ཚུན་བསྣོལ་བ་སྟེ་བརྗེས་པ་ལྟ་བུར་བརྗོད་པ་སྟེ།
དཔེར་ན་
མཁས་དང་གྲུབ་པའི་རྩེ་མོ་མི་ལ་རྗེས།།
མདོ་སྔཊ་ཡོངས་རྫོཊ་ཐུཊ་སུ་ཆུད་པའི་བཅུད། །
རྣམ་ཐར་མན་ངག་ཟབ་མོ་སྩལ་བ་ཡིས། །
སྲིད་གསུམ་སྐྱེ་དགུ་མ་ལུས་ཡིད་དབང་འཕྲོག །
ཡང་ན་
ཚངས་སྲས་ལྷ་མོས་རྒྱུད་མང་སྐྱོད་པའི་དབྱངས། །
སྐལ་ལྡན་སྒྲ་འཛིན་དབང་པོར་སྦྱིན་པ་ཡིས། །
དེ་དག་བ་སྤུའི་འཁྲི་ཤིང་རབ་གཡོ་ཞིང་། །
དད་པའི་ཡིད་ཀྱི་དབང་པོ་ཁྱོད་ལ་ཤོར། །
ཡང་ན་
སྒོ་གསུམ་མི་ཕྱེད་དད་པས་དུས་ཀུན་ཏུ། །



303
-
-
བསྟོད་པའི་དབྱངས་ཀྱིས་གསོལ་ཞིང་མཆོད་པ་ལས།
ངག་དབང་ལྷ་མོ་དགྱེས་ཤིང་འཛུམ་པའི་ཞལ། །
གཟིཊ་ཏེ་བླང་དོར་འབྱེད་པའི་བློ་མིག་སྩལ། །
ཡང་ན་
ཤེས་རབ་འཁོར་ལོ་ཁྱོད་ཀྱིས་འགྲོ་རྣམས་ལ། །
ཟབ་གསལ་མྱུར་བའི་བློ་གྲོས་ལེཊ་སྩལ་ནས། །
ལོག་པར་རྟོག་པའི་བློ་ངན་ཡོད་དོ་ཅོག །
མིང་གི་ལྷག་མ་ཙམ་དུ་་་ཅིག་ཅར་འཕྲོག །
སོ་གསུམ་པ་ཤིས་བརྗོད་ཀྱི་རྒྱན་ནི། ཡིད་ལ་
གང་འདོད་པའི་དངོས་པོ་དོན་དུ་གཉེར་བྱ་དེ་
འགྲུབ་པར་སྨོན་པ་སྟེ། དཔེར་ན་
ཡེ་ཤེས་གཅིག་ཏུ་རྫོཊ་པའི་འཇམ་མགོན་དང་། །
སྒྲ་དབྱངས་མགྲིན་པར་ཕྱུག་པའི་ལྷ་མོ་ཡི། །
མཚུངས་མེད་ཟླ་ཞལ་གསར་པ་དངོས་མཐོང་ནས། །
རྒྱལ་བའི་དགོངས་པ་འཁྲུལ་མེད་རྟོཊ་པར་ཤོག །



.
304
ཡང་ན་
ངག་གི་འདོད་པ་འབད་མེད་འབྱུང་བའི་གཏེར།། །
ཚངས་སྲས་དགྱེས་པའི་འཛུམ་ཞལ་དཀར་བ་ཡིས། །
བདག་བློའི་མ་རིག་མུན་པ་ཀུན་བཅོམ་ནས། །
སྲིད་འདིར་བསྟན་འགྲོའི་དོན་ཆེན་བསྒྲུབ་པར་སྨོན། །
ཡང་ན་
མཉམ་མེད་ཤཱཀྱའི་བསྟན་པ་རིན་ཆེན་ལ། །
ཐོས་བསམ་སྒོམ་པའི་ཆ་ཤས་ཡོངས་རྫོཊ་ནས། །
འགྲོ་ཀུན་གཙུག་གི་རྒྱན་བཀོད་ཕན་བདེ་ཡི། །
དགེ་ལེཊ་འོད་ཀྱིས་འཛམ་གླིང་ཁྱབ་གྱུར་ཅིག །
ཡང་ན་
ངེས་བྱུང་སེམས་ཀྱིས་འཁོར་བའི་བྱ་བ་རྣམས། །
སྤངས་ཤིང་བསླབ་གསུམ་འཛིན་པའི་སྡོམ་བརྩོན་ཁྱོད། །
རྟག་ཏུ་རྒྱལ་བ་རྣམས་ཀྱིས་རྗེས་བཟུང་ནས། །
བསྟན་འགྲོའི་དོན་དུ་རྣམ་མཁྱེན་ཐོབ་པར་སྨོན། །



305
སོ་བཞི་པ་རབ་སྤེལ་གྱི་རྒྱན་ནི། ཐ་དད་པའི་རྒྱན་
རྣམས་ཞེས་རྒྱན་གསུམ་ལ་སོགས་པ་ཕན་ཚུན་
སྟོབས་མཉམ་དུ་བསྲེས་པ་སྦྱོར་བ་གཅིག་ལ་
གནས་པ་སྟེ། དབྱེ་བ་གཉིས་ལས་དང་པོ་
ཕན་ཚུན་བལྟོས་པ་ཅན་གྱི་རབ་སྤེལ་ནི།
དཔེར་ན་
རབ་དཀར་དྲི་མེད་དྭངས་པའི་སྙིང་སྡུག་ཅན། །
གང་གི་འདྲེན་བྱེད་ཨུཏྤལ་སྔོན་པོ་བཞིན། །
འགག་མེད་གསུང་གི་སྒྲ་དབྱངས་སྒྲོཊ་པ་ལ། །
སྒྲ་ངན་སྤངས་རྣམས་འགྲན་པར་འདོད་མིན་ནམ། །
ཡང་ན་
གང་གི་ཐུགས་སུ་མ་ཆུད་བྷེ་བྱ་འགའ། །
ད་དུང་ལྷག་མ་ཡོད་མེད་སོམ་ཉིར་གྱུར། །
སྟོན་ཟླ་ཇི་བཞིན་མཁས་པའི་ལེཊ་བཤད་ཀྱི། །
བདུད་རྩི་མྱོང་ཡང་ཉོན་མོངས་འཕེལ་འདི་ཅི། །



306
ཡང་ན་
གློག་ལྟར་མྱུར་བ་དབྱངས་ཅན་རྣམ་དཔྱོད་ཀྱི། །
བསྐལ་མེས་ཉོན་མོངས་ཅིག་ཅར་སྲེག་པའི་ཟུར།།
བཅུ་གཉིས་བདག་པོས་འོད་ཟེར་རབ་འཕྲོ་སྟེ། །
ཆུ ར་སྒྲོག་རྣམས་ལ་ཚ་གདུང་སྟེར་མིན་ནམ། །
ཡང་ན་
བདུད་རྩི་ཇི་བཞིན་རྒྱལ་བའི་ལེཊ་བཤད་ཀྱི། །
རླུང་གཞོན་གསར་པ་སྲིད་ཞི་དབྱིངས་སུ་བརྡལ།།
ཟླ་བས་འདབ་སྟོང་འཛུམ་པར་བྱེད་པ་ལ། །
རྐང་དྲུག་ཁྲོ་ཞིང་གད་རྒྱངས་སྒྲོགས་པ་འདྲ། །
གཉིས་པ་སྟོབས་མཚུངས་རབ་སྤེལ་ནི། དཔེར་ན་
གང་གི་མཁྱེན་རབ་ལྷ་ལམ་ཡངས་པ་ལས། །
ཐོན་པའི་ལེཊ་བཤད་ཟབ་མོ་དབྱར་རྔ་བཞིན། །
མགྲིན་པའི་ངོས་ལས་སྐྱེས་སམ་རྒྱུད་མང་སྒྲ། །
མ་ཡིན་འདི་ལ་བྱ་དཀའ་ཅི་ཞིག་མཆིས། །



307
ཡང་ན་
ཆུ་གཏེར་སྐྱེང་པར་བྱེད་པའི་རྣམ་དཔྱོད་ཀྱིས། །
ལུང་རྟོགས་ནོར་བུ་སྐྱེ་དགུའི་དཔལ་དུ་ངོམ།།
རྒྱུད་མངས་དབྱངས་སུ་བྱས་པའི་སྙན་ཚིག་གི །
སྒྲ་ལས་དོན་བཟང་ཁོ་བོས་རྙེད་དེ་ཅི། །
ཡང་ན་
གཉིས་སྐྱེས་དབང་པོར་ཡོངས་སྨོད་དབྱངས་ཅན་གྱི། །
བཞིན་གྱི་དཔྱིད་དཔལ་མཐོང་བས་ཀུན་གྱི་ཡིད། །
ཚད་མེད་དགའ་བ་རྒྱས་པའི་ལེགས་བྱས་འདི། །
འཆི་མེད་བདུད་རྩིའི་བདེ་བས་མཚོན་ནུས་མིན། །
ཡང་ན་
མཁའ་ལྟར་ཡངས་པའི་འཇམ་དཔལ་མཁྱེན་རབ་ལ། }
དཎྜིས་འགྲན་ཞིང་ལེགས་བཤད་སྟོན་མོར་འགྱེད། །
མ་བོས་སྙན་ངག་རྒྱ་མཚོར་བློ་ལྡན་རྣམས། །
རྟག་ཏུ་རོལ་ཀྱང་ཟད་མེད་འབྱུང་འདི་མཚར། །



308
་
སོ་ལྔ་པ་དགོངས་པ་ཅན་གྱི་རྒྱན་ནི། སྙན་ངག་
མཁན་གྱི་བསམ་བྱའི་དགོངས་པ་བྱ་རྫོགས་ཀྱི་སྐད་
ཅིག་ལ་འགྲུབ་པའི་ལུས་ཡོངས་རྫོགས་ལ་ཡོད་
པའི་ཡོན་ཏན་གྱི་ཁྱད་པར་གང་ཡིན་པ་སྟེ། དཔེར་ན་
དཎིའི་མཁྱེན་རབ་ཤིན་ཏུ་ཟབ་པ་ལས། །
བྱུང་བའི་གླུ་དབྱངས་ཕྱི་ནང་ཐུན་མོང་དུ། །
སྤེལ་བའི་ལེཊ་བཤད་མ་ཚང་མེད་པའི་རྒྱན། །
སྐལ་མཉམ་རྣམས་ལ་ཕན་ཕྱིར་དཔེར་བརྗོད་བྱས། །
ཡང་ན་
གང་གི་དགོངས་བཅུད་དོན་རྒྱན་སོ་ལྔ་པོ། །
སྙན་ཚིག་ཕྲེང་བས་ལེཊ་པར་དཔེར་བཀོད་པ། །
འདི་ནི་མཁས་དབང་དཎིའི་རྣམ་དཔྱོད་རྩལ། །
ཡོངས་སུ་རྫོཊ་པའི་ངོ་མཚར་ངོམ་ཕྱིར་ཡིན། །
ཡང་ན་
འཁྲུལ་མེད་དཎྜིའི་དགོངས་དོན་ཨཱ་དརུ། །



309
ཐུན་མོང་འདོད་པ་སེལ་ཆེད་མཛད་པའི་གཞུང་། །
ཇི་བཞིན་དཔེར་བརྗོད་བློ་གསར་དགའ་བའི་གླུ། །
རིག་པའི་ལམ་སྲོལ་མི་ཉམས་རྒྱས་ཕྱིར་བརྩམས།།
ཡང་ན་
བཞེད་དོན་རྟོཊ་པའི་དཔེར་བརྗོད་རྔ་ཡབ་ཅན། །
བརྗོད་འདོད་ལྷག་བསམ་གངྒ་ལྟར་རྒྱས་ཏེ། །
རྒྱལ་བ་སྲས་བཅས་དགྱེས་པའི་བསྟོད་ཚིཊ་སུ། །
དྲང་སྲོང་ལྷུང་བའི་ཚལ་དུ་གླུ་དབྱངས་ཤོར། །
སྭ་སྟི། ཐོས་ལྡན་རྣམས་ཀྱི་རོལ་གནས་དཎིའི་གཞུང་། །
སྐྱེས་ཆེན་རྣམས་ལ་བསྔཊ་དང་བསྟན་བཅོས་སོཊ། །
རྩོམ་ལ་མེད་ཐབས་མེད་པའི་དོན་གྱི་རྒྱན། །
ཐ་ན་མཛའ་བརྩེའི་ཡི་གེ་བྲི་ལའང་མཁོ། །
ཚིག་སྦྱོར་ཕུན་སུམ་ཚོཊ་པའི་སྙན་ཉམས་ཀྱི། །



310
འདབ་བརྒྱས་ཤེས་ལྡན་བུང་བ་ཡིད་འཕྲོག་པའི། །
བཅུད་བཟང་དཔྱོད་ལྡན་དཔྱིད་ཀའི་དཔལ་ལས་ཏེ། །
བདག་འདྲའི་གླེན་པ་ཡ་མ་བརླ་ལས་ནི། །
འོན་ཀྱང་མཚུངས་མེད་མཁས་པའི་ཞལ་སྒོ་ནས། །
ཚིག་དོན་འཁྲུལ་མེད་ཐོས་པའི་བཀའ་དྲིན་ལས། །
ཆ་ཙམ་རྟོགས་པ་བསམ་པས་མ་བཟོད་པར།།
སྒོམ་བཞིན་ཡི་གེའི་ལམ་ནས་དཔེར་བརྗོད་བཀོད། །
དཎྜིའི་དགོངས་དོན་རླབས་ཕྲེང་ཅན་གྱི་མཐའ། །
བདག་བློ་མགྲིན་པའི་རྫ་རྔས་དཔག་དཀའ་བས། །
ལོག་རྟོག་སིན་དྷུ་སྐྱེས་སོགས་རྙོག་མཆིས་ན། །
དཔྱོད་ལྡན་ཀེ་ཏ་ཀ་ཡིས་དངས་པར་མཛོད། །
་
དེ་ལྟར་ལྷག་བློས་དོན་རྒྱན་ཆུ་འཛིན་འཁྲིགས་པ་ལས། །



བླངས་པའི་གླུ་དབྱངས་དབྱར་གྱི་རྔ་གསང་ལྡིར་བའི་སྒྲ། །
བློ་གསར་རྨ་བྱས་ཆ་ཙམ་ཐོས་པའི་སྐལ་བ་ཡིས། །
རྣམ་མཁྱེན་དབྱར་གྱི་དཔལ་མོའི་མཛེས་པ་ངོམ་པར་སྨོན། །
ཅེས་སློབ་དཔོན་དབྱུག་པ་ཅན་གྱིས་མཛད་པའི་སྙན་ངག་གི་
བསྟན་བཅོས་མེ་ལོང་མ་དེ་ཉིད། གཙུག་ལག་སྨྲ་བའི་དབང་པོ་
འགོས་པདྨ་རྒྱལ་མཚན་མཆོག་གིས་འཛིན་གྲྭར་ལྗགས་འཁྲིད་
གནང་སྐབས། སྙོམས་ལས་པ་སློབ་ཕྲུག་ཁྱོན་བསྟན་འཛིན་རང་
ཉིད་ཀྱིས་མི་ཤེས་བཞིན་དུ་སྤྱི་བརྟོལ་བསྐྱེད་དེ། ཝཱ་ཎ་བོད་ཀྱི་
ཆེས་མཐོའི་གཙུག་ལག་ཁང་དུ། གནམ་ལོ་མེ་ཕོ་སྟག་
སྤྱི་ལོ་༡༩༨༦ལོར་བརྩམས་པ་དགེའོ། །སརྦ་མངྒ་ལམ། །
